Incipiens primum Musarum coetum ex Helicone
Venire in meum cor opto gratia carminis,
Quem nuper in libellis meis super genua posui,
Litem immensam, tumultuosum opus Martis,
Optans hominibus in aures omnibus mittere,
Quomodo mures in ranas egregie pugnantes iverunt,
Terrigenum virorum imitantes opera gigantum.
Uti fama inter mortales erat: tale autem habuit principium.
Mus aliquando sitibundus felis periculum evitans,
Prope in lacum teneram apposuit barbam,
Aqua delectatus dulci: hunc autem vidit
Limnocharis obstrepera, verbumque locuta est tale:
„O hospes, quis es? Unde venisti ad littus? Quisve qui te genuit?
Omnia autem vere dic, ne mendacem te intelligam.
Si enim te cognovero amicum dignum, in domum ducam,
Donaque tibi dabo hospitalia multa et bona.
Sum autem ego rex Physignathus, qui per lacum
Color, ranarum dux dies omnes:
Et me pater Peleus olim genuit, Hydromedusae
Mixtus in amore apud ripam Eridani.
Et te quoque video pulchrumque et fortem, excellentem prae caeteris,
Sceptriferum regem et in praeliis bellatorem
Esse: sed age ocyus, tuum genus eloquere”.
Illi contra Psicharpax respondit dixitque:
„Quidnam genus meum perquiris, o amice, manifestum omnibus
Hominibus diisque et aeriis volucribus?
Psicharpax quidem ego vocor, sum autem filius
Troxartae patris magnanimi, at mater
Lichomyle, filia Pternotroctae regis.
Genuit autem in cavo me et enutrivit cibariis
Ficubus et nucibus et eduliis omnigenis.
Quomodo autem amicum facias me natura nihil similem?
Tibi enim vita est in aquis, sed mihi
Quaecunque apud homines comedere mos, neque me latet
Panis ter depistus a bene rotunda lance,
Neque placenta extensa habens multam sisamida,
Non frustum ex perna, non jecora albam vestem habentia,
Neque caseus nuper pressus a dulci lacte,
Non bonum dulciarium, quod et divi desiderant,
Neque quaecunque ad coenam hominum parant coci,
Ornantes ollas condimentis omnigenis.
Nunquam ex bello malum effugi clamorem,
Sed statim ad pugnam iens, primipilariis me immiscui.
Non timeo hominem, quamvis magnum corpus ferentem,
Sed ad lectum iens, summum digitum mordeo:
Et calce capio, nec dolor occupat virum,
Suavis non aufugit somnus mordente me.
Sed duo valde per omnia timeo omnem per terram:
Accipitrem et felem, qui mihi magnum luctum adferunt,
Et decipulam flebilem, ubi dolosum extat fatum.
Plurimum sane felem praetimeo, quae potissima,
Quae et foramen ingredientem per foramen perquirit.
Non comedo raphanos, non caules, non cucurbitas,
Non betis uiridibus pascor, neque apiis.
Haec enim vestra sunt edulia per lacum”.
Ad haec autem subridens Physignathus contra locutus est:
„O hospes, valde gloriaris de ventre, adsunt et nobis
Multa valde in lacu et in terra mirabilia visu.
Ambiuictuale enim dedit pascuum ranis Saturnius,
Saltare per terram et in aquis corpus cooperire.
Si autem vis et haec scire, facile est.
Portabo te in humeris: tene autem me, ne forte pereas,
Ut laetus in meam domum uenias”.
Sic inquit et terga praebebat: ille autem ascendebat velociter,
Manus tenens tenero in collo saltu levi.
Et primum quidem gaudebat quando intuebatur uicinos portus
Natatione delectatus Physignathi: sed quando jam utique
Undis purpureis alluebatur, multum lacrymans,
Inutilem poenitentiam accusabat: vellebatque comas,
Et pedes stringebat per ventrem, intusque ei cor
Palpabat isolentia et in terram volebat videre.
Vehementer autem ingemiscebat, timoris frigidi necessitate.
Caudam quidem in primis extendit in aquis, tanquam remum
Trahens, supplicansque diis in terram veniret.
Aquis purpureis alluebatur, multum autem clamabat, 
Et talem dixit sermonem ab oreque fabatur:
„Non sic dorso portavit onus amoris
Taurus, quando Europam per undam vexit in Cretam,
Ut me navigans dorso inhaerentem duxit ad domum
Rana, elevans pallidum corpus aqua alba”.
Hydrus autem ex improviso apparebat horrendum spectaculum
Utrisque: erectumque super aquam habebat collum.
Hunc videns demersit se Physignathus, nequaquam cogitans
Qualem socium erat perditurus per lacum:
Subiitque profundidatem lacus et evitauit fatum nigrum.
Ille autem ut relictus est, cecidit supinus statim in aquam:
Manus autem stringebat et moriens stridebat.
Saepe quidem ingrediebatur in aquam, saepe autem rursus
Calcitrans emergebat: mortem autem non licebat evitare.
Madentes autem pili plurimum pondus trahebant in ipso.
Aquis autem periens, tales locutus est sermones.
„Non latebis utique deos Physignate haec faciens,
Naufragum jaciens a corpore ut a petra.
Non me per terram potior fuisses o pessime,
Pancratioque luctaque et ad cursum, sed decipiens
In aquam me projecisti. Habet Deus ultorem oculum:
Poenam tu solves murium exercitui, neque evitabis”.
Haec locutus expiravit in aquis. Hunc autem vidit
Lichopinax ripis insidens mollibus:
Vehementer autem ululavit, currens autem anunciavit muribus.
Ut autem didicerunt fatum, subiit ira saeva universos:
Et tunc praecones suos jusserunt sub diluculum
Vocare ad concionem in domos Troxartae,
Patris infelicis Psicharpagis, qui per lacum
Supinus expansus erat mortuo corpore, neque juxta ripae
Erat jam miser, medio autem innatabat ponto.
Ut autem venerunt festinantes cum aurora, primum surrexit
Troxartes ob filium iratus, dixitque sermonem:
„O amici, tametsi solus ego mala multa passus sum
Ex ranis, sors mala omnibus facta est.
Sum autem ego infelix, postquam treis filios perdidi:
Et quidem primum nempe occidit rapiens,
Inimicissima felis, foramen extra capiens.
Alium autem rursus viri crudeles ad mortem duxerunt
Novis artibus ligneum dolum invenientes,
Quam decipulam vocant, murium perditricem existentem.
Qui tertius erat unicus mihi et matri almae,
Nunc suffocavit Physignatus in profundum ducens.
Sed agedum, armemur et exeamus in ipsas,
Corpora ornantes in armis variis.
Haec locutus persuasit armari universos.
Hos quidem armavit Mars belli curam habens:
Caligas quidem primum circa tibias posuerunt,
Frangentes fabas virides, beneque aptantes,
Quas ipsi per noctem adstantes comederant:
Thoraces autem habebant calamis circundatis a coriis,
Quos felem deglubentes scite fecerant.
Clypeus autem erat lucernae medius umbilicus, at lancea
Longae acus omnino aereum opus Martis.
At cassis testa nucis in temporibus.
Sic quidem mures erant armati, ut autem id intellexerunt
Ranae egressae sunt ab aqua in unumque locum
Venientes consilium congregaverunt belli mali.
Considerantibus autem ipsis unde seditio, vel quis tumultus,
Praeco prope uenit, ferens sceptrum in manibus
Tyroglyphi filius magnanimi Embasichytrus,
Nuncians belli malam famam, dixitque sermonem:
„O ranae, mures vobis minitantes miserunt me
Dicere, ut armemini ad bellumque pugnamque.
Viderunt enim per aquam Psicharpaga, quem occidit
Vester rex Physignatus, sed pugnate
Quaecunque inter ranas praestantiores estis”.
Sic locutus disparuit. Sermo autem murium in aures
Ingrediens, conturbavit mentes ranarum superbarum.
Accusantibus autem ipsis Physignathus dixit, surgens:
„O, amici, non occidi ego murem, neque vidi
Pereuntem: omnino suffocatus est ludens per lacum,
Natatus ranarum imitatus, at pessimi illi
Nunc me accusant inculpabilem. Sed age, consilium
Quaeramus, ut dolosos mures deperdamus.
Etenim ego dicam, ut mihi videtur esse optimum:
Corpora ornantes, armati stemus universi,
Summas juxta ripas, ubi praeceps locus,
Quando autem impetum facientes in nos venerint,
Prehendentes galeas, quicunque prope obvius uenerit
In lacum ipsos cum armis statim dejiciamus.
Sic enim suffocantes illos in aquis expertes natandi,
Constituemus laetae statim murium occisorum hic trophaum”.
Sic locutus, fecit ut arma induerent universi.
Foliis quidem malvarum tibias suas cooperuerunt,
Loricas autem habuerunt viridibus latis a betis.
Folia autem brassicarum in clypeos bene aptaverunt,
Lancea autem acutus juncus unicuique longus aptatus erat
Et galeae cochleis tenuibus capita cooperiebant.
Munitae autem steterunt in ripis altis
Vibrantes lanceas, iraque implebatur unaquaequo.
Jupiter autem deos vocans in coelum astriferum,
Et belli multitudinem ostendens, fortesque pugnatores
Multos et magnos et lanceas longas gerentes,
Qualis Centaurorum exercitus procedit et gigantum,
Suaviter ridens interrogabat, qui ranis auxiliatores.
Vel muribus, immortalium et Palladem alloquebatur:
„O filia, muribus nunquid auxiliatura ibis?
Etenim tuum per templum semper saltitant universi,
Nidore delectati et cibariis ex sacrificiis”.
Sic dixit Saturnius. Eum autem alloquebatur Pallas:
„O pater, haud certe unquam ego muribus afflictis
Venirem auxiliatrix, quoniam mala multa mihi fecerunt,
Coronas destruentes et lucernas causa olei.	
Hoc autem meum valde momordit animum, quod fecerunt:
Peplum meum corroserunt, quod texui laborans
Ex trama subtili et stamen subtile nevi,
Foraminaque fecerunt: at sartor mihi institit,
Exigitque a me usuras, hujus causa irata sum.
Mutuata enim texui et non possum restituere.
Sed neque sic ranis auxiliari uelim.
Sunt enim neque ipsae mentibus incolums, verum me ante hac
Ex bello redeuntem, postquam valde defatigata fui,
Somno indigentem non permiserunt tumultuantes
Neque parum oculos claudere: ego autem insomnis jacebam,
Caput dolens, donec clamavit gallus.
Sed age, supersedeamus dii his auxiliari,
Ne quis nostrum vulneretur jaculo acuto:
Sunt enim pugnaces, etiam si deus obvius iis veniret:
Omnes autem de coelo delectemur litem videntes”.
Sic dixit, huic autem post paruerunt dii caeteri
Omnes, simul autem conserti venerunt in unum locum,
Veneruntque praecones duo, signum belli ferentes.
Et tunc culices magnas tubas habentes,
Vehementer tuba clangebant belli strepitum: coelitus autem
Jupiter Saturnius intonuit signum belli mali.
Primus autem Hypsiboas Lichenorem vulnerauit lancea,
Stantem inter primipilares per ventrem in medium hepar
Concidit autem pronus teneras autem pulvere infecit comas.
Troglodytes autem post ipsum jaculatus est Pelionem:
Infixit autem in pectore solidam lanceam. Hunc autem cadentem
Cepit nigra mors, anima autem ex corpore evolavit.
Seutlaeus autem utique occidit, percutiens cor Embasichytrum.
Artophagus autem Polyphonum per ventrem percussit: 
Cecidit autem supinus, anima autem membris evolavit.
Lymnocharis autem ut vidit pereuntem Polyphonum,
Troglodytem petra molari vulneravit praeveniens,
Collum juxta medium: huic autem caligo oculos cooperuit.
Lichenor autem in eum collineavit lancea lucida
Et percussit (neque aberrauit) per hepar: ut autem intellexit
Crambophagus, ripis profundis incidit fugiens:
Sed neque sic cessavit in aquis, impulit autem ipsum.
Concidit autem, non respiravit: tingebatur autem sanguine lacus
Purpureo, ipse autem juxta littus extensus est,
Venis pinguibusque incitatus intestinis.
Limnisius autem in ripis Tyroglyphum spoliavit.
Pternoglyphum autem videns Calaminthius in timorem venit.
Saltavit autem in lacum fugiens, clypeum abjiciens.
Hydrocharis autem occidit Pternophagum regem,
Saxo percutiens in sincipiae: cerebrum autem
Ex naribus stillabat, polluebatur autem sanguine terra.
Lichopinax autem occidit irreprehensibilem Borborocoetem,
Lancea aggressus: caligo autem oculos cooperuit.
Prassophagus autem videns pede traxit Cnissodiocten
In lacu autem suffocavit, tenens manu tendinem.
Psicharpax autem ultus est socios mortuos
Et percussit Pelusium in ventrem in medium hepar.
Cecidit autem ante ipsum: anima autem in Orcum ivit.
Pelobates autem videns luti pugillum jecit in ipsum
Et frontem inunxit et quin excaecasset parum aberat.
Iratus est autem ille capiensque manu forti
Jacentem in campo lapidem ponderosum pondus terrae
Hoc percussit Pelobatem sub genua: tota autem fracta est
Tibia dextra, cecidit autem supinus in pulveribus.
Craugasides autem ultus est et rursus ibat in ipsum:
Percussit autem medium ipsum per ventrem, totus autem ei intro
Acutus juncus ingrediebatur: humique effundebantur universa
Intestima, dum ipse trahebatur a lancea manu crassa.
Sitophagus autem ut vidit in ripis fluminis,
Claudicans ex bello recedebat, cruciabatur enim graviter:
Saliebat autem in fossam, ut effugeret diram perniciem.
Troxartes autem percussit Physignatum in pedis summitatem:
Ocyus autem dolens in lacum saliebat fugiens.
Troxartes autem ut vidit adhuc semianimem antequam eo veniret
Et illi incurrit rursus, occidere cupiens:
Prassaeus autem ut vidit adhuc semianimem, qui ante ceciderat,
Venit per primos pugnatores et jaculatus est acuto junco,
Neque fregit scutum, tenebatur autem ipsius lanceae acies.
Erat autem quidam inter mures juvenis filius egregius inter alios
Promptus bello, charus filius boni Artepibuli,
Princeps ipsum Martem repraesentanns robustus Meridarpax,
Qui solus inter mures praestabat pugnando:
Stetit autem juxta lacum gloriabundus ab aliis,
Jactabat autem depopulaturum se ranarum genus pugnacium
Et certe perfecisset, quoniam magnum ipsi robur erat,
Nisi statim intellexisset pater hominumque deorumque.
Atque tum pereuntes ranas miseratus fuisset Saturnius.
Movens autem caput, talem locutus est vocem:
„Eheu, certe magnum opus prae oculis video.
Non parum me perculit Meridarpax apud lacum,
Trucidare ranas cupiens. Sed celerrime
Palladem mittamus tumultuosam atque Martem,
Qui ipsum arcebunt a pugna robustum quamvis”.
Sic locutus est Jupiter. Mars autem respondebat sermone:
„Neque certe Palladis, o Jupiter, potentia, neque Martis
Poterit ranis avertere diram perniciem.
Sed age, omnes eamus auxiliatores, vel tuum jaculum
Moveatur magnum, quod Titanas sustulit, eficacissimum,
Quo Titanas occidisti fortes ultra omnes
Enceladumque ligasti et agrestia genera gigantum”.
Sic dixit. Saturnius autem jaculatus est ardens fulmen:
Primum quidem intonuit magnumque autem tremefecit olympum,
Sed postea fulmen terribile Jovis telum
Misit rotando: illud autem evolauit a manu regis.
Omnes quidem utique terruit iaculatus, ranasque muresque,
Sed neque sic cessavit murium exercitus, sed adhuc amplius
Cupiebat depopulatum ire ranarum genus pugnacium.
Nisi ab olympo ranas miseratus fuisset Saturnius,
Qui utique tunc ranis auxiliatores illico misit.
Venerunt autem ex improviso habentes incudes in tergo, ungulis curvis,
Oblique ingredientes, tortuosi, habentes cortices in ore, ostripelles,
Ossei natura, lati dorso, rutilantes in humeris,
Vari, nervosis manibus, a pectoribus intuenteis,
Octopedes, bicipites, sine manibus (illi autem vocantur
Cancri) qui utique murium caudas oribus incidebant, 
Etiam pedes et manus: flectebantur autem lanceae.
Quos et timuerunt miseri mures, neque sustinuerunt.
In fugam autem vertebantur. Occidebat autem sol jam
Et belli finis unius diei perfectus est.