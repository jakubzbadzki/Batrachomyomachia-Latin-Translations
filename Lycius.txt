Ordiens primum Musarum chorum ex Helicone
Venire in meum cor supplico gratia carmini,
Quod nuper in tabellis meis genibus imposui,
Pugnam immensam, bellistrepum opus Martis,
Cupiens hominibus in aures omnibus mittere,
Quomodo Mures Ranas strenue se gerendo agressi sint,
Terrigenarum virorum imitantes facinora gigantum.
Vt sermo inter mortales erat. Tale autem habuit principium.
Mus olim sitibundus mustelae periculum cum evitasset,
Propinquae paludi tenerum immisit mentum,
Aqua se oblectans melitta. Hunc autem conspexit
Palude gaudens, verbumque locutus est tale:
„Hospes, quis es? Unde venisti in littus Ecquis te procreavit?
Omnia autem uere dicito, ne mentiri te sentiam.
Si enim te novero amicum dignum, domum deducam,
Muneraque tibi dabo hospitalia multa et praeclara.
Sum autem ego rex Physignathus, qui per paludem
Color: Ranis imperans diebus omnibus.
Et me pater Peleus olim genuit, Hydromedusae
Mixtus in amore iuxta ripas Eridani.
Sed et te video praestantemque et robustum prae alijs,
Sceptriferum regem et in bellis pugnatorem
Esse. Sed age, ocius tuum genus narra”.
Huic autem contra Psicharpax respondit dixitque:
„Quidnam genus meum quaeris, amice, notum universis
Hominibusque diisque et coelestibus volucribus?
Psicharpax ego vocor. Sum autem filius
Troxartae patris magnanimi. Mater vero
Lichomyle, filia Pternotroctae regis,
Genuit autem in tugurio me et enutrijt cibis
Ficubus et nucibus et edulijs varijs.
Quomodo vero amicum facias me, natura neutiquam similem?
Tibi enim vita est in aquis, sed mihi,
Quaecunque suppetunt hominibus, rodere consuetudo. Neque me latet
Panis bene coactus in rotunda cista,
Neque placenta laciniosa, habens multam sesamini casei,
Non particula refecta de perna, non iecora albam tunica circundata,
Non caseus recens pressus ex dulci lacte,
Non bona ex melle placenta, quam et beati desiderant,
Neque quaecunque ad epulas hominum parant coqui,
Instruentes ollas condimentis varijs.
Nunquam ex bello malam effugi pugnam:
Sed recta praelium iniens, primis pugnatoribus mixtus sum.
Non metuo hominem, quamvis magnum corpus habentem,
Sed ad lectum iens, summum digitum admordeo
Et calcaneo prehendi, et non dolor inuasit virum,
Profundus non aufugit somnus mordente me.
Verum duo valde omnino metuo, omnem super terram
Circum et mustelam, qui mihi magnum luctum ferunt,
Et tendiculam lamentabilem, ubi dolosa est mors.
Plurimum sane mustelam ex timesco, quaecunque est praestantissima,
Quae etiam cauernam subeuntem iuxta cauernam quaeritat.
Non comedo raphanos, non brassicas, non cucurbitas.
Non betis viridibus pascor, neque apiis.
Haec enim vestra sunt edulia, quae paludem incolitis”.
Ad haec subridens Physignathus contra dixit:
„Hospes, nimis gloriaris ob ventrem. Sunt et nobis
Multa valde in palude et super terra mirabilia visu.
Ancipitis enim vitae pastum dedit Ranis Saturnius.
Saltare per terram et sub aquis corpus occulere,
Elementis duobus distinctas domos habitare.
Si autem vis et haec nosse, facile est:
Conscende meum dorsum, prehendeque me, ne forte pereas.
Vt laetus meam domum pervenias”.
Sic quidem dixit et dorsum praebuit. Ille vero acendebat celerrime,
Manus adhibens tenerum ad collum, saltu levi.
Et primum gaudebat cum videret vicinos portus
Natatione oblectans se Physignathi. Sed cum iam
Fluctibus purpureis obrueretur, multum lachimans,
Inutilem poenitentiam reprehendebat; vellebatque pilos.
Et pedes stringebat secundum ventrem, inque eo cor
Saliebat insolentia et in terram cupiebat redire.
Vehementer autem suspirabat metus frigidi necessitate.
Natrix enim de improuiso apparebat horrendum spectaculum
Ambobus; erectumque super aquam habebat collum.
Hunc conspicatus subijt Physignathus, nequaquam cogitans,
Quod sodalem esset erat pereuntem amissurus.
Subijt autem profunditatem paludis et vitavit mortem atram.
Ille autem postquam relictus est, cecidit supinus statim in aquam.
Manusque stringebat et periens stridebat.
Saepe quidem mergebatur sub aqua, saepe vero rursum
Calcitrans emergebat, mortem autem non licebat subterfugere.
Caudam primum expandit super aquis tanquam remum
Trahens, oransque deos in terram ut rediret.
Aquis purpureis alluebatur, multumque clamabat, 
Et talem dixit sermonem expeditque locutus est:
„Non ita dorso portavit pondus amoris
Taurus, quando Europam per fluctum vexit in Cretam:
Vt me innauigans super dorso deduxit domum
Rana, cum expandisset pallidum corpus in aqua alba”.
Madentes autem pili maximum pondus trahebant in illo.
Postremo autem periens tales edidit sermones:
„Non latebis, dolose Physignathe, his peretratis,
Naufragum quod iecisti a corpore tanquam de petra.
Haud me in terra praestantior eras, pessime,
Pancratioque luctaque et ad cursum. Sed cum seduxisses,
In aquam me iecisti: habet Deus vindicem oculum,
Poenam statim et ultionem meritam qui et retribuet,
Quibus sane vlciscetur te murium exercitus, neque subterfugies".
Haec locutus expiravit in aqua. Illum autem conspexit
Lichopinax ripis insidens mollibus.
Et velocissimus mortis muribus nuntius venit,
Misereque eilauit, currensque nuntiavit muribus,
Vt autem cognouerunt mortem, inuasit ira grauis uniuersos,
Et tunc praecones suos iusserunt sub diluculum
Advocare concionem in aedes Troxartae,
Patris luctuosi Psicharpagis, qui in palude
Supinus expansus erat, mortuo corpore, neque iuxta ripas
Erat iam miser: medio sed innatabat ponto.
Vt autem venerunt festinantes cum Aurora, primus surrexit
Troxartes ob filium irascens, dixitque sermonem:
„O amici, etsi solus ego mala multa passus sum
A Ranis, mors mala omnibus parata est.
Sum autem nunc miserabilis, siquidem tres filios perdidi.
Et primum quidem occidit cum arripuisset,
Odiosissima mustela foramen extra captum.
Alium vero deinde viri crudeles ad mortem duxerunt
Nouis artibus ligneum dolum excogitassent,
Quam tendiculam vocant murium perditricem illam.
Tertius erat dilectus mihi et matri sollicitae,
Hunc suffocauit Physignathus, cum in profundum duxisset.
Sed agite, armemur et egrediamur contra illas,
Corpora postquam instruximus armis artificiose elaboratis”.
Hoc locutus persuasit, ut armarentur universis,
Ac illos quidem primum incitauit Mars bellum curans.
Ocreas quidem primum cruribus circumdederunt,
Frangantes fabas virides, apteque parantes,
Quas ipsi per noctem astantes deuorarunt.
Thoraces autem habebant culmis consutis de corijs,
Quos mustelam cum excoriarent, scienter fecerant.
Scutum autem erat lychni medius umbo. Sed lancea
Bene longa acus, omnino aereum opus Martis.
Galea vero testa in temporibus nucis.
Ita quidem mures erant armati, ut autem intellexerunt
Ranae, emerserunt ex aqua, inque unum locum
Profectae consilium inierunt de bello malo.
Cogitantibus autem ipsis unde seditio, aut quae turba:
Praeco accessit gestans sceptrum in manibus,
Tyroglyphi filius magnanimi Embasichytrus,
Nuntians belli malum nuntium, dixitque sermonem:
„O Ranae, Mures vobis minati miserunt,
Dicere, ut armemini ad bellumque pugnamque.
Viderunt enim in aqua Psicharpagem, quem occidit
Vester rex Physignathus. Sed pugnate,
Quaecunque inter Ranas optimates natae estis”.
Sic locutus rem exposuit. Sermo autem in aures murium
Ingressus, perturbavit animos ranarum praestantium.
Conquerentibus autem illis Physignathus dixit, cum0 surrexisset:
„O, amici, non occidi ego murem, neque conspexi
Pereuntem. Omnino autem suffocatus est ludens in palude,
Natationes ranarum imitans. Pessimi vero
Nunc me accusant, extra culpam qui sum. Sed age, consilium
Quaeramus, ut dolosos mures extirpemus.
Itaque ego dico, ut mihi videtur esse optimum,
Corpora postquam instruximus, armatae stemus universae,
Summas iuxta oras, ubi praeceps locus.
Quando autem impetum facto contra nos egressi fuerint,
Prehensos galeis, quicunque forte obviam venerit,
In paludem eos cum illis statim deijciamus.
Ita enim si suffocaverimus in aquis natandi imperitos,
Statuemus laeto animo occisorum murium hic trophaeum”.
Sic ergo locutus, armis induit universos.
Folijs quidem maluarum crura sua contexerunt.
Thoraces autem habuerunt viridibus amplis ex betis.
Folia autem brassicarum in scuta bene pararunt.
Hasta autem acutus iuncus unicuique longus aptata erat,
Et galeae cochlearum tenuium capita cooperiebant.
Munitae autem armis steterunt in ripis altis,
Vibrantes lanceas, iraque plena eratunaquaeque.
Iupiter autem deos cum vocasset in coelum stellatum,
Et belli copias ostendisset, robustosque bellatores
Multos et magnos atque hastas longas ferentes,
Qualis centaurorum exercitus incedit atque Gigantum.
Suaviter ridens interrogabat: "Quinam Ranis auxiliarij erunt
Aut muribus immortalium?" Et Minervam allocutus est:
„Mea filia, muribus anne opem latura vades?
Etenim tuum per templum semper saltant universi,
Nidore delectentur et edulijs ex sacrificijs”.
Sic quidem dixit Saturnides. Hunc vero autem allocuta est Minerva:
„Mi pater, nunquam muribus sa affligantur
Venero auxiliatrix, quia mala multa mihi fecerunt.
Coronas destruentes et lychnos, caussa olei.	
Hoc autem meum valde momordit cor, quod fecerunt.
Peplum meum corroserunt, quod detexui laborando
Ex subtegmine gracili et stamen subtile neui,
Foraminaque in eo fecerunt. Textor autem mihi institit
Et exigit a me usuras. Huius gratia iritata sum.
Mutuata enim texui et non possum reddere.
Sed neque utique ranis opem ferre velim.
Sunt enim neque ipsae animis firmae. Sed me nuper
Ex bello redeuntem, cum valde defatigata essem,
Somno indigentem non siuerunt tumultuantes
Ne parum quidem oculos claudere. Ego vero insomnis decumbebam,
Capite dolens, donec cecinit gallus.
Sed age, omittamus Diij ab illis auxiliari,
Et ne quis vestrum vulneretur telo acuto,
Et ne quis lancea percutiatur corpus aut gladio.
Eunt enim cominus pugnantes, quamuis obuiam venerit.
Omnes autem de coelo delectemur pugnam videntes”.
Sic quidem dixit. Huic autem tum paruerunt Dij alij
Omnes. Simulque frequentes venerunt in unum locum.
Descenderunt autem praecones duo, signum belli ferentes:
Et tunc culices magnas buccinas habentes,
Horrendum buccinarunt belli strepitum. Caelitus autem
Iupiter Saturnius tonuit signum belli mali.
Primus igitur Hypsiboas Lichenorem pupugit hasta,
Stantem inter primarios pugnatores per ventrem in medium epar.
Conciditque pronus tenerosqus foedavit capillos.
Troglodyta autem post eum iaculatus est Pelionem,
Impegitque pectori firmam hastam. Illum vero lapsum
Cepit nigra mors, animaque ex corpore volavit.
Seutlaeus autem occidit icto corde Embasichytrum.
Artophagus autem Polyphonum secundum ventrem percussit,
Ceciditque pronus, animaque ex membris evolavit.
Limnocharis autem ut vidit pereuntem Polyphonum,
Troglodytam saxo molari vulneravit cum anteuertisset,
Ceruiecm circa mediam. Ipsum vero caligo oculos texit.
Ocimiden autem dolor coepit et sauciauit acuto iunco.
Sed ille traxit hastam eius, qui impetum fecerat in se,
Non tamen extraxit hastam, coram sed cecidit statim.
Lichenorautem in illum collineabat hastam splendidam,
Et vulnerauit, nec aberrauit, iuxta iecur. Vt autem intellexit
Crambophagus, ripis profundis insilijt fugiens.
Sed neque sic euasit in aquis. Percussit enim ipsum
Conciditque nec respirauit. Tingebatur autem sanguine palus
Purpureo. Ipse vero juxta littus extensus est,
Intestinis pinguibusque intumescens circa ilia.
Tyroglyphum autem in ripis Limnesis interfecit.
Pternoglyphum autem conspicatus Calaminthius in metum venit.
Salijtque in paludem fugiens, scuto proiecto.
Listraeum autem occidit praeclarus Embasichytrus.
Hydrocharis autem occidit Pternophagum regem,
Lapide cum percussisset in sinciput. Cerebrum autem
Ex naribus stillabat polluebaturque sanguine terra.
Lichopinax autem interfecit inculpatum Borborocaetem,
Hasta adortus. Ipsum vero caligo oculos texit.
Prassophagus autem conspicatus pede traxit Cnissodioctam
In paludeque suffocavit, cum prehendisset manu ceruicem.
Psicharpax autem vultus est socios mortuos
Et iaculatus est Pelusium per ventrem in medium iecur.
Cecidit autem ante illum animaque ad orcum descendit.
Pelobata autem conspicatus, luti pugillum iecit in illum,
Et frontem obleuit, et excaecabatur propemodum.
Excanduit autem ille, cunque arripuisset manu crassa
Iacentem in campo lapidem, pergrande pondus arui,
Eo percussit Pelobatam sub genua. Totumque fractum est
Crus dextrum, ceciditque supinus in pulueribus.
Craugasides autem ulciscebatur et contra aggrediebatur illum.
Percussit mediumque illum secundum ventrem, totusque ei intro
Acutus iuncus subibat, humique effundebantur omnia
Intestina, cum extraheretur hasta manu robusta.
Sitophagus autem ut vidit in ripis fluminis,
Claudicans ex bello recedebat, cruciabaturque graviter.
Salijtque in fossam, ut fugeret magnam perniciem.
Troxarta autem iaculatus est Physignathum in pedem extremum.
Celeriterque dolens in paludem salijt fugiens.
Troxartes autem, ut vidit adhuc semiuiuum illapsum:
Statim accurrit illum interficere gestiens.
Prassaeus autem ut vidit etiam dum semiuiuumi illapsum,
Venit per principes praelij et iaculatus est acuto iunco,
Neque perrupit scutum. Tenebatur enim ipsius hasta acies.
Illius autem percussit galeam. Praeclarum etiam Tetrachytrum,
Dius Origanon imitans ipsum Martem.
Qui solus inter ranas strenue se gerebat per turmam.
Irruerunt autem in illum. Qui ut uidit non expectauit
Heroas fortes: sed subijt profunda paludis.
Erat autem quidam inter mures adolescens excellens alios,
Cominus pugnans, dilectus filius inculpati Artepibuli,
Dux, ipsum Martem referens, fortis Meridarpax,
Qui solus inter mures strenuum se praebebat pugnando.
Stabat autem iuxta paludem superbiens solus ab alijs.
Asseuerebatque se perditurum ranarum genus bellatricum.
Et certe perfecisset, quoniam magnum ei robur erat.
Nisi equidem celeriter sensisset pater hominumque Deorumque:
Et tunc pereuntes ranas miseratus esset Saturnius,
Moto autem capite, talem edidit uocem:
„Pro Dij, certe magnam rem oculis intueor.
Non parum me perculit Meridarpax iuxta paludem.
Trucidare ranas gestiens. Quin celerrime
Mineruam mittamus bellistrepama atque etiam Martem,
Qui ipsum retrahant a pugna, robustus quamuis sit”.
Sic quidem dixit Saturnides. Mars autem respondit sermone:
„Neque sane Mineruae, Saturnides, robur, neque Martis
Valebit ranis arcere grauem perniciem.
Quin age, omnes eamus auxiliarij, vel tua arma
Moueantur magna, Titanum victricia, magnificia,
Quibus Titanas occidisti praestantis longe omnium,
Sicut olim et Capaneum interfecisti fortem virum.
Enceladumque ligasti atque aggrestia genera gigantum”
Moueatur. Ita enim distinebitur quisque praestantissimus.
Sic quidem dixit. Saturnides autem deiecit fulginosm fulmen.
Primum quidem tonuit magnumque commouit Olympum.
Sed postea fulmen horrendum, Iouis arma,
Misit detorquendo. Hocque volauit e manu regis.
Omnes equidem terruit iaculatus ranasque muresque.
At nequ sic acquiescebat murium exercitus: sed adhuc magis
Cupiebat extirpare ranarum genus bellatricum,
Nisi de Olympo ranas misertus fuisset Saturnius,
Qui quidem tunc ranis auxiliatorios statim misit.
Venerunt autem de improviso incudes in tergo habentes, incuruis brachijs,
Oblique incendentes, oculis distortis, forficulos in ore gerentes, cutem testaceam habentes,
Natura ossei, latis dorsis, renidentes in humeris.
Distortis cruribus, manibus extensis, ex pectoribus aspicientes,
Octipedes, bicipites, manibus intractabiles. Hi vero vocantur
Cancri, qui vtique murium caudas ore abscindebant,
Atque pedes et manus. Flectebantur autem lanceae,
Quos et subuerti sunt miseri mures, neque substinuerunt,
Sed in fugam versi sunt. Occidebat autem Sol iam
Et belli expeditio vno die perfecta est.