Incipiens primum Musarum coetum ex Helicone
Venire in meum cor supplico gratia cantus,
Quem nuper in libellis meis super genua posui,
Litem immensam, tumultuosum opus Martis,
Supplicans hominibus in aures omnibus mittere,
Quomodo mures in ranas egregie pugnantes iuerunt,
Terrigenum uirorum imitanti opera gigantum.
Sic sermo inter mortales erat. Tale autem habuit principium.
Mus aliquando sitibundus felis periculum euitans,
Prope in lacum teneram apposuit barbam,
Aqua delectatus dulci. Hunc autem uidit
Lymnocharis obstrepera, uerbum autem locuta est talem:
„O hospes, quis es? Unde uenisti ad littus, quis autem qui te genuit?
Omnia autem uere dic, nec mendacem te intellexero.
Si enim te nouero amicum dignum, ad domum ducam,
Dona autem tibi dabo hospitalia multa et bona.
Sum autem ego rex Physignathus, qui per lacum
Color: ranarum dux dies omnes.
Et me pater Peleus olim genuit, Hydromedusae
Mixtus in amore apud ripam Eridani.
Et te quidem uideo pulchrumque et fortem, egregium aliorum,
Sceptriferum regem et in bellis pugnacem
Esse: sed age citius, tuam generationem eloquere”.
Huic autem rursus Psicharpax respondit dixitque:
„Quid nam genus meum perquiris, o amice, manifestum omnibus
Hominibusque deisque et coelestibus uolatilibus?
Psicharpax quidem ego uocor: sum autem filius
Troxartae patris magnanimi, at mater
Lichomyle, filia Pternotroctae regis,
Genuit autem in lignario me et enutriuit cibarijs
Ficubus et nucibus et edulijs omnigenis.
Quomodo autem amicum facias me natura nihil similem?
Tibi quidem enim uita est in aquis, sed mihi certe
Quaecumque apud homines comedere consuetudo, neque me latet
Panis ter pistus a bene rotunda cista,
Neque placenta extensa habens multam sisamida,
Non frustum ex perna, non iecora albam uestem habentia,
Neque caseus nuper pressus a suaui lacte,
Non bonum dulcearium, quod et diui desiderant,
Neque quaecunque ad conuiuia hominum faciunt coci,
Ornantes ollas condimentis uarijs.
Nunquam ex bello malum effugi clamorem,
Sed statim ad pugnam iens, propugnantibus mixtus sum,
Non timui hominem et quamuis magnum corpus ferentem,
Sed ad lectum iens, summum digitum mordeo
Et calce capio et non dolor occupat uirum,
Suauis non aufugit somnus mordente me.
Sed duo ualde omnia timeo omnem per terram:
Accipitrem et felem, qui mihi magnum luctum adferunt.
Et decipulam gemituosam, ubi dolosum extitit fatum.
Plurimum sane felem praetimeo, quae optima,
Quae et foramen ingredientem per foramen perquirit.
Non comedo raphanos, non caules, non cucurbitas,
Non betis uiridibus pascor, neque apijs.
Haec enim uestra sunt edulia per lacum”.
Ad haec autem subridens Physignathus contra locutus est:
„O hospes, ualde gloriaris de uentre, adsunt et nobis
Multa ualde in lacu et in terra mirabilia uisu.
Ambiuictum enim dedit pascuum ranis Saturnius Iupiter:
Saltare per terram et in aquis corpus cooperire.
Si autem uis et haec scire, facile est.
Portem te in humeris. Tene autem me, ne forte pereas.
Ut laetus in meam domum uenias”.
Sic certe inquit et terga dabat, ille autem ascendebat uelociter,
Manus habens tenerum per collum, saltu facili.
Et primum quidem gaudebat quando intuebatur uicinos portus
Natatione gaudens Physignathi. Sed quum iam utique
Vndis purpureis submergebatur, multum lacrymans,
Inutilem poenitentiam accusabat. Euellebat autem comas,
Et pedes stringebat per uentrem, in eoque cor
Concutiebatur isolentia. Et in terram uolebat uidere.
Vehementer autem ingemiscebat timoris frigidi necessitate
Caudam quidem in primis extendit in aquis tanquam remum
Trahens, supplicansque deis in terram uenire.
Aquis purpureis submergebatur, multum autem clamabat, 
Et talem dixit sermonem ab oreque autem fabatur:
„Non sic humeris portauit onus amoris
Taurus, quando Europam per undam duxit in Cretam,
Vt me nauigans super humeralem duxit ad domum
Rana, eleuans pallidum corpus aqua alba”.
Hydrus autem ex improuiso apparebat horrendum spectaculum
Vtrisque: erectum autem super aquam habebat collum.
Hunc uidens demersit se Physignathus, non cogitans
Qualem socium perditurus erat per lacum.
Ingressus est autem profundidatem lacus et euitauit parcam nigram.
Ille autem ut relictus est, cecidit supinus statim in aquam.
Manus autem stringebat et moriens stridebat.
Saepe quidem ingrediebatur in aquam. Saepe autem rursus
Calcitrans egrediebatur, mortem autem non poterat euitare.
Madentes autem pili plurimum pondus trahebant in ipso.
Aquis autem periens tales loquutus est sermones.
„Non latebis utique Deos Physignathe haec faciens,
Naufragum iacens a corpore ut a petra.
Non certe me per terram melior fuisses o pessime,
Pancratioque luctaque et ad cursum, sed decipiens
In aquam me proiecisti. Habet Deus ultorem oculum,
Poenam tu solues murium exercitui, neque euitabis”.
Haec locutus expirauit in aquis, hunc autem uidit
Lichopinax ripis insidens mollibus.
Vehementer autem ullulauit. Currens autem anunciauit muribus
Vt autem didicerunt mortem, ingressa est ira perniciosa uniuersos
Et tunc praeconibus suis iusserunt sub diluculum
Proclamare ad concionem in domos Troxartae,
Patris infelicis Psicharpagis, qui per lacum
Supinus natabat, mortuum corpus. Neque iuxta ripas
Erat iam miser. Medio autem natabat ponto.
Vt autem uenerunt festinantes cum aurora, primum surrexit
Troxartes ob filium iratus, dixitque sermonem.
„O amici, tametsi solus ego mala multa passus
Ex ranis, sors mala omnibus facta est.
Sum autem ego infelix, postquam treis filios perdidi.
Et quidem primum utique occidit rapiens,
Inimicissima felis foramen extra capiens.
Alium autem rursus uiri crudeles ad mortem duxerunt
Nouis artibus ligneum dolum inuenientes,
Quam decipulam uocant murium perditricem entem.
Qui tertius erat dilectus mihi et matri inclytae,
Hunc suffocauit Physignathus in profundum ducens.
Sed agedum, armemur et exeamus in ipsas,
Corpora ornantes in armis uarijs.
Haec locutus persuasit armari uniuersos.
Hos quidem armauit Mars belli curam habens.
Caligas quidem primum circa tibias posuerunt,
Frangentes fabas uirides, bene aptantes,
Quas ipsi per noctem stantes comederant.
Thoraces autem habebant calamis circundatis a corijs,
Quos felem deglubentes scienter fecerant.
Clypeus autem erat lucernae medius umbilicus, at lancea
Longae acus omnino aereum opus Martis.
At cassis testa in temporibus nucis.
Sic quidem mures erant armati, ut autem intellexerunt
Ranae egressae sunt ab aqua in unumque locum
Venientes consilium congregauerunt belli mali.
Considerantibus autem ipsis unde seditio, uel quis tumultus,
Praeco prope uenit, ferens sceptrum in manibus
Tyroglyphi filius magnanimi Embasichytros,
Nuncians bellimalam famam, dixitque sermonem:
„O ranae, mures uobis minitantes miserunt
Dicere armari ad bellumque pugnamque.
Viderunt enim per aquam Psicharpagam, quem occidit
Vester rex Physignathus, sed pugnate
Quaecunque inter ranas egregie geniti estis”.
Sic locutus disparuit. Sermo autem in aures murium
Ingrediens, conturbauit mentes ranarum superbarum.
Accusantibus autem ipsis Physignatus dixit, surgens:
„O, amici, non occidi ego murem, neque uidi
Pereuntem: omnino suffocatus est ludens iuxta lacum
Natatus ranarum imitatus. At pessimi
Nunc me accusant inculpabilem. Sed age, consilium
Inquiramus, ut dolosos mures deperdamus.
Etenim ego dico, ut mihi uidetur esse optimum,
Corpora ornantes, armati stemus uniuersi,
Summas iuxta ripas, ubi praeceps locus.
Quando autem impetum facientes in nos uenerint
Accipientes a galeis quicunque prope obuius uenerit
In lacum ipsos cum armis statim deijciamus.
Sic enim suffocantes in aquis expertes natandi.
Constituemus laetae statim murium occisorum hic tropheum”.
Sic locutus, armis induit uniuersos.
Folijs quidem maluarum tibias suas cooperuerunt.
Loricas autem habuerunt uiridibus latis a betis.
Folia autem brassicarum in clypeos bene aptauerunt.
Lancea autem acutus iuncus unicuique longus aptatus erat.
Et galeae cochleis subtilibus capita cooperiebant.
Munitae autem steterunt in ripis altis
Conquassantes lanceas, animo autem plena erat unaquaeque.
Iuppiter autem Deos uocans in coelum astriferum,
Et belli multitudinem ostendens, potentesque pugnatores
Multos et magnos et lanceas longas gerentes,
Qualis Centaurorum exercitus procedit et gigantum,
Suauiter ridens interrogabat, qui ranis auxiliatores.
Vel muribus, immortalium et Palladem allocutus est.
„O filia, muribus nunquid auxiliatura ibis?
Etenim tuum templum semper exultant uniuersi,
Odore delectati et cibarijs ex sacrificijs”.
Sic dixit Saturnius. Hunc autem allocuta est Pallas:
„O pater, non certe unquam ego muribus uexatis
Venirem auxiliatrix, quoniam mala multa mihi fecerunt,
Coronas destruentes et lucernas causa olei.	
Hoc autem meas ualde momordit mentes, quod fecerunt
Peplum meum corroserunt, quod texui laborans
Ex trama subtili et stamen subtile neui,
Foraminaque fecerunt. At sutor mihi institit,
Exigitque a me usuras. Huius gratia irata sum.
Mutuata enim texui et non possum restituere.
Sed neque sic ranis auxiliari uelim.
Sunt enim neque ipsae mentibus firmae, sed me primum
Ex bello redeuntem, postquam ualde defatigata fui,
Somno indigentem non permiserunt tumultuantes
Neque parum oculos claudere. Ego autem insomnis iacebam,
Caput dolens, donec clamauit gallus gallinacius.
Sed age, cessemus dei ijs auxiliari.
Ne utique aliquis uestrum uulneretur telo acuto.
Sunt enim cominus pugnantes etiam si deus contra ueniret.
Omnes autem de coelo delectemur litem uidentes”.
Sic dixit, huic autem post paruerunt dei alij
Omnes simul autem collecti uenerunt in unum locum,
At uenerunt praecones duo, signum belli ferentes.
Et tunc culices magnas tubas habentes,
Vehementer tuba clangebant belli strepitum. Coelitus autem
Iupiter Saturnius intonuit signum belli mali.
Primus autem Hypsiboas Lichenorem uulnerauit lancea
Stantem inter propugnatores per uentrem in medium epar
Concidit autem pronus teneras autem puluerulentas ferit comas.
Troglodytes autem post ipsum iaculatus est Pelionem,
Infixit autem in pectore solidam lanceam. Hunc autem cadentem
Cepit nigra mors, anima autem ex corpore euolauit.
Seutlaeus autem utique occidit, percutiens cor Embasichytrum.
Artophagus autem Polyphonum per uentrem percussit. 
Cecidit autem supinus, anima autem membris euolauit.
Lymnocharis autem ut uidit pereuntem Polyphonum,
Troglodyten petra molari uulnerauit anticipans,
Collum iuxta medium. Huic autem caligo oculos cooperuit.
Lichenor autem in eum collineauit lancea lucida.
Et percussit, neque aberrauit per epar: ut autem intellexit
Crambophagus, ripis profundis incidit fugiens.
Sed neque sic effugit in aquis, impulit autem ipsum.
Concidit autem, non respirauit. Tingebatur autem sanguine lacus
Purpureo. Ipse autem iuxta littus extensus est,
Venis pinguibusque incitatus intestinis.
Limnisius autem in ripis Tyroglyphum spoliauit.
Pternoglyphum autem uidens Calaminthius in timore uenit.
Saltauit autem in lacum fugiens, clypeum iaciens.
Hydrocharis autem occidit Pternophagum regem,
Saxo percutiens per guttur. Cerebrum autem
Ex naribus stillabat. Polluebatur autem sanguine terra.
Lichopinax autem occidit irreprehensibilem Borborocoeten,
Lancea impetum faciens. Obscuritas autem oculos cooperuit.
Prassiphagus autem uidens pede traxit Cnissodiocten
In lacu autem suffocauit, tenens manu neruum.
Psicharpax autem ultus est socios mortuos.
Et percussit Pelusium in uentrem in medium epar.
Cecidit autem illi ante. Anima autem in Orcum iuit.
Pelobates autem uidens luti pugillum iecit in ipsum.
Et frontem inunxit, et excaecebat propemodum.
Iratus est autem ille capiensque manu forti
Iacentem in campo lapidem ponderosum pondus terrae
Hoc percussit Pelobatem sub genua. Tota autem fracta est
Tibia dextra. Cecidit autem supinus in pulueribus.
Craugasides autem ultus est et rursus ibat in ipsum.
Percussit medium autem ipsum per uentrem, totus autem ei intro
Acutus iuncus ingrediebatur. Humi autem effundebantur uniuersa
Intestina, extracta a lancea manu graui.
Sitophagus autem ut uidit in ripis fluminis,
Claudicans ex bello recedebat. Vexabatur autem ualde:
Saltauit autem in fossam, ut aufugeret diram perniciem.
Troxartes autem percussit Physignatum in pedis summitatem.
Celeriter autem dolens in lacum saltauit fugiens
Troxartes autem ut uidit adhuc semiuiuum quia ante ceciderat
Et illi incurrit rursus occidere desiderans.
Prassaeus autem ut uidit adhuc semiuiuum, qui ante ceciderat,
Venit per propugnatores et iaculatus est acuto iunco,
Neque fregit scutum. Tenebatur autem ipsius lanceae acies.
Erat autem quidam inter mures iuuenis filius egregius inter alios
Cominus pugnans, charus filius boni Artepibuli,
Princeps ipsum Martem ostendens robustus Meridarpax,
Qui solus inter mures praestabat pugnando.
Stetit autem iuxta lacum elatus solus ab alijs.
Iactabat autem depopulatum ire ranarum genus pugnacium
Et certe perfecisset, quoniam magnum ipsi robur erat,
Nisi statim intellexisset pater hominumque deorumque.
Et tunc pereuntes ranas miseratus fuisset Saturnius.
Mouens autem caput, talem locutus est uocem,
„Eheu, certe magnum opus in oculis uideo.
Non parum me stupefecit Meridarpax per lacum,
Trucidare ranas desiderans. Sed celerrime
Palladem mittamus tumultuosum etiam et Martem,
Qui ipsum arcebunt a pugna robustum quamuis”.
Sic locutus Iupiter. Mars autem respondebat sermone
„Neque certe Palladis, o Iupiter, potentia, neque Martis
Poterit ranis auertere diram perniciem.
Sed age, omnes eamus auxiliatores, uel tuum iaculum
Moueatur magnum, quod Titanas sustulit, potenter operans,
Quo Titanas occidisti egregios ultra omnes
Enceladumque ligasti et agrestia genera gigantum”.
Sic dixit. Saturnius autem iaculatus est ardens fulmen.
Primum quidem intonuit. Magnum autem commouit coelum.
Sed postea fulmen terribile Iouis telum
Misit inuoluens. Illud autem euolauit a manu regis.
Omnes quidem utique terruit iaculatus, ranasque muresque,
Sed neque sic cessauit murium exercitus, sed adhuc amplius
Cupiebat depopulatum ire ranarum genus pugnacium.
Nisi ab olympo ranas miseratus fuisset Saturnius,
Qui utique tunc ranis auxiliatores illico misit.
Venerunt autem ex inprouiso habentes incudes in tergo, ungulis curuis,
Oblique ingredientes, tortuosi, habentes cortices in ore, ostripelles,
Ossei natura, lati humeros, rutilantes in humeris,
Blaesi, neruosis manibus, a pectoribus intuenteis,
Octopedes, bicipites, amanus. Illi autem uocantur
Cancri. Qui utique murium caudas oribus incidebant 
Etiam pedes et manus. Flectebantur autem lanceae.
Quos et timuerunt miseri mures, neque sustinuerunt.
In fugam autem uertebantur. Occidebat autem sol iam
Et belli finis unius diei perfectus est.
