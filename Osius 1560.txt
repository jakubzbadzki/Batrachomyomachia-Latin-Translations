Sanguineae incipiens diros aperire labores 
Pugna, Pegaseas huc ex Helicone Camoenas 
Ore precante uoco, mea sacro hae pectora motu 
Accendant, ut quale meis signare libellis 
Nuper opus libuit, uacuas nunc fama per auras 
Edat et humanas mittat uulgata sub aures. 
Praelia Martis opus uiolento plena tumultu, 
Immensamque mouet trux quam discordia, litem 
Exponam, strages has totus ut audiat orbis. 
Mouerit in ranas Mus ut ferus arma Palustres 
Terrigenum aequando uires ac facta loquemur. 
Sermo uagabatur lapso memorabilis aeuo, 
Hoc cui principium dedit astu plena iocoso 
Fama, suo excepit calamo noster Apollo: 
Fauce sitim arenti Mus duram passus ad undam 
Tendit ut insidias infestae Felis et iram 
Vitet et immineant quaecunque pericula uitae. 
Dum dulcem haurit aquam uicini e gurgite stagni 
Et sorbens aqueos barbam rigat ore liquores, 
Hospitis aduentu stupet impatientis aquarum 
Limnocharis, causamque uiae huius Rana requirit. 
“O, quis es, hospes (ait), spes haec ad littora quae te 
Ducat et unde refer, cretum quo sanguine iactas? 
Omnia uera refer, mendacem ne qua loquantur 
Signa, piam linguam studium irrita uerba ferendi 
Dedecet, edideris si non nisi consona uero 
Verba, fides dignum ut te certa loquatur amicum: 
Mox mea te uitreas ducam sub tecta per undas, 
Dignaque dona penu te largiter hospite promam
Diuersasque dapes, quarum mihi copia restat. 
Rex ego sum gelidis dominans Physignatos undis, 
Tam late quem regna manent quam stagna profundo 
Sunt immensa lacu, mea Ranas dextra superbos 
Imperio nutuque regit sine fine loquaces. 
Me manet aeterno Dominandi iure potestas. 
Plurimus ornat honos nostram ergo nomine famam.
Me Peleus Pater Hydromedusae mistus ad amnem 
Eridanum genuit nostra eft haec stirpis origo. 
Iam quia te pariter probat aurea Principe natum 
Forma uiro et uirtute decus non uile mereri. 
Coniectura docet te fallere nescia Regem 
Nobilitasse tuam forti certamine famam. 
Vna duas ergo, quia laus manet, una potestas, 
Te mora nulla uetet patrios aperire penates. 
Mus responsa lares quaerenti iussus auitos”. 
Haec dat Psicharpax: “Superis terraeque colonis 
Notum laude genus cur quaerere uana cupido 
Te iubet, alituum et quod nobile turba fatetur? 
Nomine me dicunt Psicharpaga patre creatum 
Troxarte, cui mens laudem generosa meretur. 
Lichomyle genitrix patriae haud ingloria famae
Viuit honore mihi, sata quae genitore potenti
Est Pternotroctae, qui regia sceptra gubernat. 
Mater in illigno me uasa creauit et escas 
Praebuit infanti uarias studiofsa fouendi 
Crescentes artus, tenero quoque grata Palato 
Ficus erat, cui multa bonum nux mista saporem 
Augebat, mihi delicias has copia fudit. 
At qua tege fides data me tibi iunger amicum,
Esse sinistra parem tibi quem natur amoratur 
Vlla parte, manet sub aquis cui uita superstes, 
At me sola iuuat mortalibus apta, meam 
Esca famem saturat, dominis quam turba coquorum 
Arte parare solent, aut pronu lance ministrant. 
Nec mihi ter pistam negat arca rotunda farinam. 
Nec mea coena uacat factis sisamide placentis 
Gratos multa cibos quin perna suilla ministrat, 
Nec redimita penu tunicis mihi denegat albis 
Epata, caseolos nec lactea dona recentes. 
Mellea nec desunt sua nostro dona palato, 
Vel superos quorum tenet ipos saepe cupido. 
Quin quoscunque parant in fercula lauta coquendi 
Inftructi arte uiri atque epulas condire periti 
Plena dapes coenam reparanti copia promit. 
Inuictis generosa simul me uiribus, armat 
Virtus, qua cum bella gero duce nulla tumultu 
Mota graui formido fugae dare tenga lacessit. 
Sed simul exoritur bellum gressante Gradiuo 
Misceor inprimo tentantibus agmine pugnas. 
Non timeo aequantem uel uastos mole gigantes 
Marte furente uirum, sed contra audentior adsum 
Quin cum strata petit somnoque indulget inerti 
Adficio ore pedis digitos mordace, nec illum 
Excitat e somno, turbatue dolore quietem 
Sensus ubi teneo mordax huic dentibus artus. 
At duo sunt quae me discrimine damna fatigant, 
Queque pauore graui totum formido per orbem 
Magna cauere iubet, meditari assueta rapinas 
Accipitris rabies felisque inimica minatur 
Exitium innocuis uel ad omnem muribus horam. 
Vrgent assiduo nos illa pericula luctu. 
Decipule insidias quoque fatum triste mouentis 
Dempto sine tremo, haec tamen ante pericula Felem 
Crudelem expaueo, qua nemo ferocior hostis. 
Quae qua rima patet fatis apta foramine reptat, 
Nosque dolo incautos, uel ui mactare laborat. 
Non raphano mulcere gulam, non caule uoluptas 
Est mihi, nostra nihil cucumis quoque lactat agrestis 
Guttura, non apij succo delector amari, 
Nec plebeia dabit gratum mihi beta saporem, 
Vos haec esca iuuat, quam iactitat aula palustris”. 
Haec ad dicta noui subridens hospitis iram 
Rana coquit tacitam et Physignathos ora resoluit: 
“Lingua secuta satis tua uentrem iactitat hospes 
Commoda, quin nobis etiam bona larga ministrant 
Stagna profunda, quibus si quando uidere potestas 
Vlla foret, mentem et tua lumina pascere posses, 
Quae non esse tibi uisu miranda negabis. 
Terrea namque bonis finit uti ac Iupitera undae 
Ranas, aura quibus fouet utilis undaque uires. 
Quodsi fortunas amor est spectare palustres, 
Paruus adire labor tibi nostra palatia, nec te 
Vlla pericla uetant, humeris, si forte uoluptas 
Haec iuuat, insideas onus haud inamabile nostris, 
Et mea, ne pereas, amplexu colla teneto 
Letantemque pio excipiet te regia plausu”. 
Haec ubi dicta, datur scandendi terga facultas 
Ranae, Mus agiles humeris fuperinijcit artus 
Inde leui saltu circundans brachia collo. 
Remigio iam stagna pedum ceu nauta secabat 
Rana, sequi coepit Murem, ecce caduca uoluptas. 
Aequor arare uidens nullo discrimine Ranam 
Vectricem in portu, quem nulla pericula turbant. 
At cum coeruleas mergi iam membra sub undas 
Sentit, opem adflicte desperat in aequore uitae 
Et largo rigat imbre genas, fletu auget et undas, 
Stulticiaeque nefas sero emendare laborat 
Et rigidas horrore comas a fronte reuellit, 
Praecipitantis iter pede stringit et ilia Ranae. 
Cor pauet, heu miseri, tactuque pauore laborat 
Muris, agit terram quam uana cupido tuendi, 
Vnde metu grauiore gemit uersatque  dolores. 
Et quia poscit opem spes lapsa irrisa salutis, 
Caudae sulcat aquas ceu remo parte marinas, 
Vtque sinant orat superos euadere mortem, 
Sospiteque optatis se reddant corpore terris. 
Praeceps undoso iam mersus in aequore nabat
Hanc lacrymoso edit uocem clamore per auras:
Haud ita formosam falsi sub imagine tauri
Europam portauit onus feruentis amoris
Iupiter, ut petijt per aquas Minoida Cretam,
Vt me nitentem dorso ad sua limina uexit”.
Rana fidem uiolans, sic clamat, et erigit alto
Gurgite triste caput corpusque exangue laborat
Stagna leuare super tumidoque emergere fluctu.
Haec dum uerba facit casuque laborat acerbo,
Obuius it uisu draco formidabile monstrum,
Qui trepidare facit formidine pectus utrique
Et diro aequoreas collo supereminet undas.
Huius ut ora notat gestatrix Rana stuporem
Concipit ingentem, caput et sub gurgite condit.
Haud memor exitio sit quem mersurus amicum.
Stagna sub ima labat metuendaque funera uitat.
At miser excutitur tergo resupinus in undam
Mus stringitque manus, moriensque doloribus ortum
Edit stridorem et sub aquas iam uoluitur imas,
Iam redit ad summas, pugnat dum calcibus, undas
Sed uitare necem nequicquam naufraga suadent
Membra madore pili molem rorante trahebant,
Vnde uado immoriens has edit uoce querelas:
“Haud impune feres diram, Phisignathe, coedem,
Praecipitans e rupe uelut mea corpore tergo
Naufragioque ferens in funera tristia mergi,
Di poenae autores iusto omnia lumine cernunt.
In terris si tale furor tentasset iniquo
Auso forte scelus, tua me non uiribus esset
Dextra prior, nec pancratio, cursuue, nec armis,
At me fraude dolus diris tuus immolat undis.
Respiciens oculo Deus omnia uindice curat,
Muribus hinc poenam pendes ultoribus aequam,
Quam uitare tibi dabitur non ulla potestas”.
Finijt hanc uocem et uitam expirauit in undas.
Tristia Lichopinax noat haec spectacula uisu
Littoreo exercens sua margine corpora lusu
Horrendoque leues ululatu concutit auras
Muribus inde gradu pauidis uolitante propinquat,
Nuncius ut pandat miserandi incommoda fati.
Vt didicere necem hi mersi Psicharpagis undis,
Impetus hos omnes uiolentior occupat irae,
Vltricesque manus armare potentibus urget.
Viribus undae suas misso praecone sub orsa
Cum redit orta dies mandant velut agmine cogi
Triste malum passi Troxartae regis ad aedes.
Quo patre Psicharpax duxit primordia uitae
Corpus inane procul qui nunc maris innatat undis,
Nec nunc terrenas prope ripas uoluitur aestu,
Sed medio tumidi iactatur in aequore ponti,
Vt uenere moram rumpentes alite Mures
Gressu, aurora nouat croceos cum mane colores:
Primus honor grauis Troxartes fertur ab alto
Surrexisse toro pater aestu feruidus irae
Fata dolens gnati et Mures adfatus amicos:
Damna licet solum me dira dolore fatigent,
Quae doleo ex Ranis sine iure profecta malignis:
Vos tamen haec etiam fortuna laboribus anget
Quotquot aequae mecum decet armis regna tueri.
Me nimium duris fors aspera casibus urget,
Tres mihi caede furor gnatos uiolentus ademit
Meque haerede meae famae orbum prole parentem
Reddidit. Arte doli sine suspicione latentis
Egressum insidijs uaga felis adorta trucidat
Vnum, ceu praedam quae nos uenata fatigat.
Alterius perimit nece lignea machina uitam,
Muribus est atrox dirae quae mortis origo.
A re decipulam facto quam nomine dicunt.
Tertius unus erat, qui maxima cura parentum
Sustinuit tumido uiolenta pericula ponto.
Nare per aequoreas huic dum Physignathos undas
Suadet, aquae impatiens animae almas deserit auras,
Ergo agite, o nostri, quos gloria tangit honoris,
Mecum armate manus hostemque lacessite pugnis
Et munite, furor belli ne sauciet artus.
Membra tegi varijs Mars anceps exigit armis.
His cedunt monitis Mures, simul arma capessunt
Martis amore feri, belli qui fata gubernat.
Exesae arte fabae uiridanti e cortice nexu
Facta rudi hirsutis talaria cruribus aptant.
Ocrea ceu pedibus fit tegmen inane fabarum,
Nocte priore cauas, quas effecisse, feruntur.
Ossibus arma dabanat munimen idonea duris,
Saucia ne faceret penetrabile uulnere telum.
Pectus inerme capit factum thoraca rcenti
E corio felis nudatae tergore costas,
Incederat nuper quae miro in retia casu.
Nectit arundineo circum precordia nodo
Apta phalanx diro munimine talia bello.
Bractea fumosae de parte reuulsa lucernae
His clypei instar habet, cuius procul eminet umbo,
Duricieque procul qui spicula missa retundat.
Lanceaque aequat acum pars aenea cuius acutam
Cuspide opus diri ad pugnas optabile Martis,
Cuius longa datur, fodiat mucrone minaces
Hostes et stragem funestis ictibus edat.
Tegmen inane nucis pro casside tempora sumunt,
Quod galeae instar habet deformidabile uisu.
Saxa, quod elidat, coniectasque sagittas,
Hoc armasse modo se Mures fama fatetur.
Quod rumore simul Ranae didicere sinistro,
Amne locum egressas formido coegit in unum.
Consultare parant, qua mota pericula uincant
Arte, uiaue secant sic dum in contraria mentes
Et dubitant autore trahat, quo mota tumultus
Seditio, ecce loco gressu uolitante propinquat
Nuncius inque manu sceptrum regale tenebat,
Tyroglypho genitore satus, dedit Embasichytro
Nomen auita domus, quo discunt indice causam
Bellandi, linguam tali qui uoce resoluit:
“Vim belli vobis, o Ranae, indicit apertam
Me praecone Phalanx Murina, manusque potenti
Aduersas armare iubet nos robore belli.
Causa lacessendi uos ad certamina uobis
Iusta subit, mersum Psicharpaga uidimus undis,
Obruit aequoreo, quem Rex Physignathos alto,
Si uires ergo uirtus animosa ministrat,
Quas generosa parens fortes natura creauit,
Sese magnanimis opponere uiribus ausint”.
Talia factus iter retro maturat eundo.
Haec cum uerba tulit Ranarum sermo sub aures,
Turbat iners harum mentes formido pericli,
Vnde mali incusant autorem iurgia Ranam
Et punire modo iusto Physignathon ardent
Ranae, quas eius data damna furore fatigant.
Obiectum ergo nefas uerum, ut mentita refellat
Lingua, toro haec surgens necis autor Rana profatur:
“Non mea caede dedit leto uiolentia Murem,
Lumina nec pelago pereuntem nostra notarunt,
Certa modo perijt, quo coniectura fatetur,
Lasciuos solito dum ludo exercuit artus.
Dumque parum saliens cauit temerarius undas
Insuetosque sequens Ranarum more natatus,
Vitam indoctus aquas pede remige findere nautes.
Quam tetigit tutas liquit sub gurgite ripas.
Inuidiae ergo furor me fontem criminis huius
Esse probare parans causam praetexit inanem 
Bello, quod Ranis inferre ferocius audent.
Consilio ergo uiam subito inueniamus oportet,
Qua Mures odio dignos uindicta sequatur,
Quod tentare dolis in Ranas praelia sudant
Hoc mea lingua probat, quod credimus utile rebus,
Qualibet e nobis sua corpora muniat armis,
Stemus ut ad summas bellantum ex ordine ripas,
Qua praeceps iuga celsa locus sat idoneus armis
Surgit et apta datur dubijs occasio pugnis”.
Impetus in Rana ut cum certamine Mures
Arma ciere iubet, pugnax quicunque propinquat,
Prensum crine maris medias deturbet in undas
Ipsum atque arma simul, quo dira uorago profundi
Indoctos sulcare freti uada sorbeat undis,
Sic nos haud paruo pariemus honore triumphos.
Armat in aduersos uox haec communiter hostes
Ranarum omne genus, uiresque in bella ministrat.
Haec maluae folijs circundant crura uirentis.
Pectora beta modo uernans thoracis obibat.
Brassica cum folio clypei illis exhibet usum.
Lancea iuncus erat mucrone tremendus acuto.
Concha caput duris circundat concaua testis
Et galeae frontem ueluti munimine cingit.
His acicm munita phalanx instaurat in rmis,
Qua iuga summa locum ripae ad certamina praebent,
Stant uibrantque suas hac magnis uiribus hastas
Et uires acuunt uirtute metuque pericli.
Ne qui nolit adest pro laude subire laborem.
Iupiter ausa notans oculis immania Diuos
Arcis ad aetherae sedem omnes ore uocauit
Et turbam numero bellantum pene carentem
Ostendit molemque rei miratur et hastas 
Quassantum longas ceu militis arte cateruam. 
Quales Centauros it in arma uenire feroces 
Fama, iuuat seu bellum, Aethneos quale Gigantes; 
Talis in arma ruens Ranarum exercitus ibat. 
Iupiter hinc suaui sua mulcens pectora risu, 
Quorum fida Deum Ranas tutela sequatur, 
Quorum sumpta tegant Mures” rogat “arma superbos?”.
Inde suam uerbis sic Pallada sensa requirit:
“Me sata, patre, putem te muribus adfore Pallas; 
Qui foedare tui fani audent. sordibus aras,
Exercetque leui sua quos lasciuia saltu 
Per delubra, sacros quibus accola libat honores, 
Ad sacra ducit odor, quorum usque cibaria nares? 
Quae tibi dona litant homines furor inquinat horum”. 
Haec ibi uerba pater Duis saturnius edit, 
Sic adfata patrem est, quem nata Minerua uicissim: 
“O pater, haud unquam uexatis turbine belli 
Muribus auxilio me quisquam credat ituram, 
Adficit adsiduo me quorum. audacia damno. 
Qui mordace meas defaedant dente coronas 
Atque olei arrodunt mihi pinguis amore lucernas. 
Illa meam uero mentem petulantia mordet, 
Fila mihi furtim rosere tenacia pepli, 
Quod mea subtili sollers ars stamine finxit, 
Et tramam rectrix manus intertexuit artis. 
Heu tritis passim fecere foramina filis, 
Exuit in nihilum sic forma redacta decorem, 
Sponte dedit telae mihi qui subtegmen in usum 
Hac ratione, modo sibi iusto hinc lucra redirent, 
Haec ob damna dolor me durus et ira fatigant, 
Namque quod ille dedit prompta mihi mente roganti
Reddere si uellem, superest mihi nulla potestas. 
At neque sic Ranas mihi prona iuuare uoluntas, 
Quas pariter leuitas uicijs obnoxia uersat. 
Namque recordor enim primum, cum fessa labores 
Armorum posui, somnoque cubile petiui, 
Compositam stratis rauco turbare tumultu, 
Declinare parum nec languida lumina somno 
Gens inimica tulit, me totam insomnia noctem 
Dira dolore caput uexauit atrocius aegram, 
Donec adesse diem cantu cristata uolucris 
Vsibus humanis strepituque notauit et alis. 
Verum age, nemo Deum Ranis, aut Muribus ullo 
Auxilij autor eat studio uiresque ministret, 
Ne quem tela Deum sine lege uolantia laedant. 
Turba licet superum his sese obuia misceat armis, 
Parcere nemo uolet uitae horum, comminus ictu 
Ancipiti demens ferit obuia corpora Mauors, 
Hos iuuet e fummo speculari prælia coelo, 
Consilium utilitas illud iucunda sequetur”.
Haec ubi fata silet, cout undique concio Diuum, 
Vno tota loco, referat qua ianua coelum
Et prospectum oculis qua praebet aperta uidentum,
Dum stant, dumque rei tantae grauitate stupescunt, 
Ore duo pugnae praecones signa figurant.
Iamque uagae culices lituos e more uirorum
Inflant argutos redduntque sonore fragorem. 
Exacuunt rauco turmas taratantara plausu, 
Aura tubis resonat, clangore resultat olympus. 
At ionis infausti diro ciet omina belli 
Dextra sono, sparso qui fulmine concutit orbem. 
Incoat interea gliscens discordia pugnam, 
Primus et Hypsiboas Lichenoris ilia uictor 
Traijcit, is primo dum tentat in agmine Martem, 
Lancea cuius acu medium epar adacta secabat. 
Pronus humi illa labans et puluere crinibus atro  
Pollutis moriens auras exhalat inanes. 
Troglodytes iaculo dehinc Peliona peremit, 
Pectus et in medius ualidam illius abdidit hastam 
Excipit amplexu Mors diro saeua cadentem, 
Vita caduca uolat gemitu comitante sub umbras. 
Hinc Seuthelaeus init pugnam ille cor Embasichytri 
Percutit atque animam uiolento huic praeripit ictu. 
Artophagus Polyphono animam ui dextra trucidat, 
Cui resupina labant ac uitam membra relinquunt. 
Limnocharis quia fata notat pereuntis amici, 
Troglodyten uindex Polypboni funeris umbris 
Immolat et grandi mittit sub tartara saxo. 
Nam medio infligens illius uulnera collo 
Sauciat, huic oculos sepelit caligo perennís, 
Ausa notans longam Licbenor dirigit hastam, 
Quae nec aberrabat, partemque per epatis ibat. 
Haec ut Crampophagus metuenda pericula sensit, 
Praecipitem e summo se littore misit in undas. 
Sed periura necem haud fuga declinabat inertent, 
Dum summas pede sulcat aquas latus impetus haurit 
Illius hostilis, cadit ille uomitque caducam 
Vitam coerulei moriturus in aequora ponti
Purpureoque lacum stagnantem sanguine tingit. 
Et natat ad uirides extenso corpore ripas, 
Pondus inane grauis sua quod pinguedo uolutat 
Limnisius cum uita orbat Tyroglyphon armis. 
Ardua qua summe surgunt fastigia ripae. 
Pternoglyphon spectans Calaminthius arma minantem 
Pene metu emoriens uicinas insilit undas 
Et clypeum urgenti cito procijt ordine pugnae 
Pternophagum Hydrocharis uiolento percutit ictu 
Colla graui illius collidens uerbere saxi, 
Per nares ut sparsa cauas fit massa cerebri. 
Et tellus biberet multum humectata cruorem. 
At uacuum infami dux crimine Borborocoeten. 
Lichopinax hastae feriens mucrone peremit. 
Nox aeterna grauat, cui mox sua lumina somno, 
Prassiphagus prensum gracili pede Cnissodiocten
Inque lacu mersum suffocat et eripit auras 
Huic uitae, fusi tepe tunda liquore cruoris. 
Psicharpax socios dux uindicat ultor amicos, 
Et prosternit acu fortem Pelusion hastae, 
Per tumidum hasta uolans aluum latus epatis haurit
Saucia massa foras per uulneris iuit hiatum, 
Ast animae sagit Stygias pars uiua sub umbras 
Pelopates socium uidet occubuisse duello. 
Ex humente luto massam, quam cogit in hostem 
Torquet et huic frontem maculans aspergine coeni 
Pene suos oculos adimit coecumque relinquit. 
Damia pudore mouent illi atram turpia bilem, 
Grande prehendit onus terrae eius dextera saxum, 
Quo dum Pelobata squalentia crura fatigat, 
Tibia dextra trahit laetalem dextra ruinam, 
Ille supina trahens sua uitam membra relinquit. 
Craugasidae hanc est ulta necem manus, arma uicissim 
Infert uictori melior mediamque per aluum
Traijcit hunc iunco palme adsectator acuto, 
Quem ui transadigit totum, quo mollia costas 
Ilia iuncta loco sunt, intestina per amplam. 
Rimam effusa foras extractum hactile sequuntur. 
Sitophagus fuso crudescere sanguine pugnas 
Horret et arma fugax claudo pede mota relinquit, 
Exitijque metu fossam insilluisse profundam 
Fertur ut effugeret metuenda pericula uitae. 
Troxartes ictu Phyfignathon in pede summo 
Sauciat, at texit fuga lapsum cauta sub undas. 
Quem cum semianimem Troxartes ire notabat, 
Insultans potiore manu mactare parabat, 
At Prasaeus ubi sua saucia membra trahentem 
Nare uidet socium, mox prima per agmina turmae 
Emicat et prohibere parat iunco ultor acuto 
Hostem, quam manus una tenet ui conijcit hastam, 
Quae clypei leuiter partem modo sauciat ictu,
Sed penetrare nequit, pars haec erat inuia telis 
En erat ante alios excellens robore Mures 
Et uirtute patris generosi regia proles 
Artepabuli, omni uitae qui labe carebat, 
Mus iuuenis celebris Meridarpax nomine belli. 
Quo non alter erat fama, non clarior armis. 
Ille loco stagnis uicino stabat et omnes 
Fulmina spargendo lingue ore minace premebat 
Ranas, quas iaculis uidet adfectare triumphum, 
Euersura genus manus arma palustre minatur, 
Et crudele fides ausum ipsa secuta fuisset, 
Tantum robur erat membris, tam uiuida uirtus. 
Hoc nisi defunctas esset discrimine Ranas 
Mens miserata Iouis caput ille comamque mouendo. 
Verba facit diro pauidis certamine Diuis: 
“O, caeli fedem, quieis dant habitacula Diui, 
Grande minacis opus mouet ardor et arma furoris. 
Me dij crudeli Meridarpax territat auso. 
Ergo Deam comitante decet cum Marte Mineruam 
Huc legare, minas horum ut compescat et iram 
Dextra Cyclopis, eat quamuis huic nemo secundus
Robore, nemo manu, uirtutum nomine nemo 
Has arcere decet furias a gente Palustri”, 
Haec post dicta silet, dat cui responsa Gradiuus: 
“Nec mea uim tantam nec Palladis arma ualebunt, 
Summe pater, domitis compescere Muribus, inquam. 
Perniciemue bonis uiolentam auertere Ranis. 
Quin nos una Deos uis unus et impetus omnes 
Armet, ut auxilio dominam tueamur aquarum 
Gentem, uel sparso tua fulmine terreat orbem, 
Concutiatque manus stygiae qui uictor ad orae 
Deturbare feros potuisti regna gigantes. 
Arma furore tibi nequicquam inferre paratos. 
Enceladumque trucem strauisti mole sub Aetnae 
Et titanas opus domuisti immane secutos”. 
Haec monet armorum Deus, illum Iupiter audit, 
Et iacultricem pater armat fulmine dextram, 
Ardentemque facem flammasue per uda uomentem 
Nubila spargit ubique iubar se chasmate fundit 
Fundamenta fragor coeli terraeque fatigat. 
Inde manu magnum torquens per inania telum 
(Quod Iouis insigni iaculum ratione uocarunt) 
Vi ciet aethereo, qua debet, ab axe fragorem. 
Intonat aura sono, tellus concussa tremiscit, 
Cunctas magna ferit Ranas Muresque tumultu 
Arguto formido, furor tamen arma ministrat 
Dirus adhuc uiresque cruentis Muribus auget 
Et delere parat dominantes funditus undis 
Ranas, ni miserante salus Ioue lapsa rediret, 
Ocyus auxilio qui uim potiore ciebat. 
Improuisa phalanx cancrorum has adiuuat armis
Nutu mota louis, tumido quorum ardua dorso 
Terga ferunt uelut incudem pedis ungula falcis 
Curua modo est, obliqua gradu uestigia flectunt. 
Ora uelut cortex munit, cutis addita membris 
Testea, terga simul thorax uelut offeus ambit. 
Et latos humeros guttis rutilantibis ardent. 
Rauco lingua fono, crassoque fragore coaxat 
Neruosas natura manus his addit, ocellos 
Ardentes in fronte parens diuina locauit. 
Octo cuique pedes manibusque rapina prehendi 
Difficili ratione solent, quia mordicus arcent. 
Prenfurasque tenent hominum ceu forcipe palmas. 
Muribus hi caudas incidunt ore secantque 
Dente pedum ossa manusque, metu unde laborant 
Exitij Mures pugnamque pauore relinquunt, 
Inque fugam se conijciunt quacunque uiam dat 
Haec fortuna, specu sua quidam corpora condunt 
Sole sub Hesperias sic delabente sub umbras 
Vno pugna die uiolenta peracta quieuit.