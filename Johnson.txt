Hvc simul Aonias sacro de fonte sorores
Accitas pro more voco: mea pectora firmet
Ille chorus, dum grandem recens modulator adorno
Carmen et optatas suspiro attingere metas,
Martis opus, varijque mouens discrimina belli.
Fert animus canere et totum vulgare per orbem
Muribus in Ranas certamina quanta feroces,
Ardua magnorum superantibus acta Gygantum:
Sic fama est, sed et haec memoratur causa duelli.
Mus olim sitiens faelique pericula vitans
Mollia vicina tingebat labra palude
Dulcis aquae potu gaudens: hunc forte uidebat
Stagnicola imperio clarus, dehinc talia fatur.
„Vnde domo? Qui te talem genuere parentes?
Omnia dic, hospes, vere mihi, vera loquentem
Ad mea, sic, vt dignus eris, Palatia ducam
Et tibi dona dabo regalia amicus amico.
Quippe ego, ne dubites, rex hic Phygisnathus omnem
Possideo ditione lacum Ranasque guberno:
Meque pater Peleus, quem dignabatur amore
Hydromedusa suo genuit, labentia propter
Flumina, qua pingues late Padus alluit agros.
Te quoque non humilem, sed forti pectore Regem
Esse reor, praestantem alijs belloque superbum.
Ergo age, dic nomenque tuum patriamque genusque”.
Sic ait: ast olli mus contra talibus infit:
„Cur genus exquiris nostrum, mortalibus aeque
Atque deis ipsumque adeo super aethera notum?
Ille ego Psicharpax Troxartae filius, olim
Magnanimi summique ducis: me mater et altrix
In strue lignorum per coeca tuguria ruris
Edidit infantem dapibusque assueuit amoenis,
Praemandens tenero sicusque nucesque palato,
Lichomyle, magno proles sata Pternotrocte.
Sed tibi dissimilem frustra me poscis amicum:
Quippe tibi inter aquas vita est, mihi sola voluptas
Humanas gustare dapes, positoque canistro
Insidias struere et ter coctum rodere panem.
Nulla meos unquam liborum portio dentes
Sectio nulla fugit pernae, tucetaue crassa,
Aut nuper pressi diuina coagula lactis,
Aut dijs optatum melitoma, aut denique quicquid
Vncta solet mensis inferre popina secundis,
Cum gula iam languens bellaria poscit et hospes
Iam satur ad charos aufert quae mittat amicos:
Nec vitae me turpis amor dare terga coegit
Hostibus, armato sed semper in agmine primus
Pugnator cum strage fui: neque corpore quanquam
Sit vasto, fugio ipsum hominem: cui saepe momordi,
Aut digitum, aut calcem, per amica silentia noctis
Accedens furtim, nec senserat ille dolorem.
Nec morsu excussus nostro somnusue quiesue.
Sed duo praecipue timeo, semperque timebo
Bubonem et faelem, duo tetra ac tristia monstra:
Quin et decipulam diram, mors vnde dolosa est.
Sed tamen e cunctis faelem: quae sola nocendo
Plus valet, obseruatque specus, nostroque recessus.
Non ego radices comedo, bulbosue palustres:
Non olus aut fatuas betas, apiumue, sed iste
Ranarum cibus est per ripam perque paludem.
His ita subridens contra Physignathus inquit.
Nempe quidem ventri tu multum impendis honorem:
Sunt etiam et nobis non aspernanda vicissim
In terra, inque, lacu: nam sedes Iuppiter ambas
Hic saltent, Ranis dedit, illic corpora mergant.
Iam si te ignoti iuuat experientia veri,
Ne dubita, in promptu est, humeris portabere nostris,
Incolumisque meas, laetusque fereris in aulam”.
Sic ait et dorsum exhibuit: Mus ocyor Euro
Insilit atque agili figens vestigia saltu,
In tenera ceruice haeret portantis amici.
Ac primum gaudebat ouans, dum littus haberet
Non procul et liquidis Ranam miratus in vndis
Brachia iactantem, succussantemque videret.
Ast vbi iam fluctus surgentes vidit et imum
Misceri, multaque suas aspergine setas 
Defluere, illachrymans, crinesque a pectore vellens
Clamat et heu, vellet iam non temerarius esse.
Contrahit in ventremque pedes animoque labascit
Insoliti terrore mali: terram optat et vndam,
Multa gemens metuensque, animo execratur ab imo.
Tum vero cauda, quasi remo, ducere longos
Inter aqam tractus videas, portusque cupitos
Suspirare, metu exanimem et superantibus vndis.
Quin etiam tales inter suspiria voces
Edidit: haud aliter Dictaeas Taurus ad oras 
Per mare (credo equidem) tergo portabat amorem
Ipse suum Europam, quam me iam ducit ad aedes
Rana suas, dorso gestans et corpore toto
Fluctibus emergens: tanta est fiducia nandi.
Vix ea dicta, timor iam dicere plura parantem
Perculit attonitum subito faucesque repressit.
Ecce malum, quo non aliud funestius vllum,
Hydrus aquam sulcans medijs apparet in vndis,
Inuoluitque lacum spiris: quem vt vidit hiantem
Collaque crispantem squamantia, fugit amico
Iam morti exposito Physignathus: ipse sub vndis
Mergitur atque hostem gaudet vitasse minacem.
Mus desertus aquas extemplo fertur ad imas
In caput: inde manu plangens, stridensque minutum,
Mergus vti, iam subter abit, super inde recursans
Calce ferit, fati sed enim fuga nulla propinqui est.
Ergo, simul crines perfundare membra madentes
Aegra videt, casusqe suos, mortemque paratam,
Flet miser, ac tacito secum sic murmurat ore.
„Ne spera immores sceleris, Physignathe, tanti
Esse deos, qui me excussum de corpore, tanquam
De scopulo, medijs scelerate involveris undis.
Nosti equidem, qui, quantus eram, cursuque manuque
Caestuqe ac lucta: quae te iam causa coegit
Insidijs et fraude mala, non viribus vllis
Oprimere incautum: Deus horum inspector et vltor.
Te Mures, te Marte prement, tibi bella parantur
Acria”: sic dixit vitamque efflauit. At illum
Audijt, herboso dum forte in littore sedit,
Lichopinax, pariterque vlulans, rem Muribus omnem
Nulla mora est, aperit. Mures crudelia postquam
Fata Ducis didicere sui, sub pectore bilem
Concipiunt, missaque iubent praecone vocari
Concilium claras Troxartae regis ad aedes,
Troxartae patris miseri, Psicharpaga propter
Haeredem extinctum: cuius neque corpus ab vnda,
Deflendum, et patrio dandum de more sepulchro,
Appulit, at medio sit piscibus de manre frequentes,
Illachrymans plenum pulla Rex veste senatum
Intrat et iratus pro Nato talia fatur:
„O proceres, quanquam a Ranis sum plurima passus
Solus ego, tamen haec omnes iniuria tangit.
Mene igitur quisquam est infortunatior vno?
Qui tres perdiderim natos, mea viscera, quorum
Primus ab infesta laniatus faele, secundus
Artibus humanis deceptus (flebile dictu)
Saeuitia atque dolo perijt: hunc lignea pressit
Machina, quae miseris laethi viar muribus vna est.
Tertius, ante alios, charus matrique mihique
Mergitur in medio Ranarum a rege profundo.
Ergo agite, arma citi capiamus, eamus in hostes
Armantes galeis et pictis corpora scutis”.
Dixit et extemplo coetum dimisit: at illos
Vrget ad arma furor maestique oratio Regis.
Ac primum furis firmissima vincla, fabarum
De filiquis aptata, arant, quas ante cauarunt
Per noctem mira cum sedulitate vorantes.
Tegmen arundineum cedit thoracis in vsum.
Quo prius aduersus faeles se armasse feruntur.
Pro clypeis lychni fundum, pro fortibus hastis
Ferratae tractantur acus, longissima tela.
Dat galeam capiti corrosae testa iuglandis.
Sic itaque armantur Mures. Quae cognita postquam
Res Ranas inter liquidis grex omnis ab vndis
In littus coit, vt quae sit sententia bello
Consultent: trepidantque animis rumoribus auctis.
Dum faciunt, procul ecce venit spectantibus illis
Tyroglypho magno magnus satus Embasichytros
Praeco, manu gestans sceptrum, dein talia fatur:
„Nuncius iratis, o Ranae, a Muribus adsum,
Vt moneam armari actutum belloque parari:
Nam videre in aquis Psicharpaga, vester vt illum
Prodiderit princeps Pysignathus: ergo parate, 
Si qua offenso Ranis in pectore virtus”.
Haec vbi dicta, abijt: quae postquam verba per aures
Descendere, animos Ranarum et pectora turbant.
Tum vero assurgens Rex indignantibus infit.
„O socii (coelum hoc et conscia sidera testor)
Nec Murem occidi, nec me vidisse recordor
Quando obijt: certe ludens in littore, credo
(Quidni etenim?) et Ranas stulto puerilier ausu
Saltibus effingens, seses submersit: at illi
Immerita me caede onerant: nunc ergo, quod instat,
Consilium astutos, viresque paremus in hostes.
Ac mihi si quae animo potior sententia surgat
In dubijs audire libet, capere arma frequentes
Vos moneam, structaque acie prope littus in agro
Stare, vbi subiectis cliuus supra imminet vndis.
Huc quum se Mures educent agmine facto,
Nosque petent armis, si quis generosior instet,
Hunc simul in medium voluemus et arma paludem:
Artibus his vsos victoria certa sequetur:
Ponemus laetum de Muribus inde trophaeum”.
Vix ea fatus erat, Ranae se ad praelia cingunt.
Ac primum maluis armant sua crura reuulsis,
Has instar peronis habent: precordia circum
Appendunt virides saga non ingloria betas.
Brassica pro scuto est, pro casside concha paratur:
Hasta sit enodis scripus, iuncique palustres.
Hac armatura incedunt prope littus ouantes,
Concutiuntque hastas atque iras pectore firmant.
Iuppiter interea fulgentem inuitat in aulam
Coelicolas, bellumque ferox belloque paratos
Ostendens digito tantos, tam corpore vasto,
Tam bene contortas vibrantes viribus hastas,
Quam vel Centauri olim mimanesue Gygantes
Fama refert *** tum superos ad bella vocarent,
Suauiter arridens, dixit: „Si numina Ranis,
Muribus et sua sunt, dic tu, castissima primum
Nata mihi Pallas, quam partem vindice dextra
Afferis? An Mures? Namque horum copia templo
Multa tuo est, quos nidor agit, dum victima fumat”.
Iuppiter haec: contra respondet virgo parenti.
„Ne, quaeso, ne chare parens, defendere mures
Cogar in hoc bello: Mures mihi plurima semper
Damna struunt, dum pingue sacros quod seruit ad ignes
Elambunt Lychnis oleum, roduntque corolias
Ingrati: sed enim leuis haec iniuria, mordet
Illa, mouetque magis: peplum quem sedula texens
Composui, tenuem ducens per stamina tramam,
Hunc illi erosum multoque foramine ruptum
Sartorisque opera, precium qui poscat, egentem
Vastarunt: sic aes alienum impensaque creuit
Magna mihi, exhausto frustra tot sumptibus auro.
Iure igitur Mures meritis pro talibus odi.
Nec tamen idcirco Ranarum iura tuebor:
Nam neque sunt Rane cordi mihi: quippe reversam
E bello et iamiam caput inclinare parantem
Molliter in dulcem post multa negocia somnum,
Obstrepero dormire sono me saepe vetabant
Grande coaxantes, perruperuntque quietem,
Turba procax rixis et seditione palustri:
Sic caput omne dolens vigil insomnisque iacebam,
Dum sua cristati recitarent carmina galli.
Verum agite, absistant superi auxiliaribus armis,
Ne quenquam e nobis conto iaculentur acuto:
Sunt etenim tales, feriant vt vulnere Diuos
Cominus aduersos, si quis Deus obuius ibit:
Sit potius nobis stragem hic spectare voluptas”.
Sic ait ac reliquos hac flectit protinus omnes
Voce Deos. Ranae interea Murumque Phalanges
Descendunt medium in campum, quo praeuia belli
Hinc atque hinc duo praecones dant signa futuri:
… vero Muscae lituisque tubisque potentes,
… animos, Martemque accendere cantu
Incipiunt: Caelo dat signum Iuppiter alto,
Fulmineum belli signum. Lichenora primus
D…erat Hypsiboas, misso per viscera telo:
Ille cadit pronus, verritque in puluere crines.
Post hunc Troglodytes ferratae cuspidis ictu
Peliona ferit: tremit hasta in vulnere fixa,
Sanguis abit venis, mors occupat aegra cadentem.
Tu quoque Seutlaei cadis, Embasichytre, sub armis
Caese caput, cadis Artophagi, Polyphone, sagittis,
Qui tibi confossa vitam ferus abstulit aluo.
Limnocharis socium postquam expirare iacentem
Conspexit, lapidem iacuit qui forte, molarem
Tollit humo vindex: quem dum rotat aera circum,
Troglodytem media ferit in ceruice superbum,
Ille ruit tenebris fatali nocte subortis.
Lichenor cupiens mortem pro laude pacisci,
Limnocharim hostili nimium de strage ferocem
Obseruat certumque sibi collimat in ictum:
Nec mora pugnanti proiecta fortiter hasta
Transadigit costas inimicaque pectora rumpit.
Crambophagum (qui iam fero fugiebat et armis
Turpiter abiectis, tutas properabat ad vndas)
Insequitur, post terga volans, velacior ipso,
Hasta graui contorta manu: cadit ille cruentos,
Non salit in latices: fusisque e vulnere chordis
Triste iacet bibula spectrum resupinus arena.
His super, accensus furijs Limnesius Heros
Tyroglyphum euertit ripaque obtruncat eadem.
Pternoglyphum aspiciens vastum Calaminthius impar
Qua via tuta fugit medijsque illabitur vndis
Aspide proiecta: sed non fugit inclytus armis
Hydrocharis, regem qui occidit Pternophagontem
Sic lapide excusso, totum vt de nare cerebrum
Proflueret, fusumque hauriret terra cruorem.
Lichopinax fortem prosternit Borborocaetem
Incessens iaculo, nox obruit atra iacentem,
Vitaque cum gemitu fugit indignata sub vmbras.
Vt videt haec lati spaciosa per aequora campi
Prassophagus, currens venit et pede raptat vtroque
Praecipitemque in aquas deturbat Cnissodioctem,
Nec prius absistit, liquidis quam strangulet vndis.
Psicharpax cosijs cupiens succurrere lapsis,
Transfigit stricto Pelusia viscera ferro,
Pallentemque animam caeco detrudit Auerno.
Aspicit haec caenumque manu rapit acer vtraque
Pelobates hostisque iacit furibundus in ora
Vsque adeo, vt frontem totam faciemque pervngens
Tantum non oculos pugnanti extinxerit ambos.
Ille furens animis iustamque accensus ad iram,
Corripit immensum saxum, quod forte iacebat
Limes agro positus, telluris non leue pondus,
Et manibus torquens, violetum destinat ictum
Pelobataeque genu ferit: olli dextera sura
Rupta sonat motuque carte, compage soluta.
Craugasides medium se conijcit vltor in agmen
Excussoque trucem fugit Psicharpaga iunco
Per medium ventris spacium: subit hasta cauernas
In terramque fluunt euulso viscera telo.
His ita conspectis, qui in littore vulnera lauit
Sitophagus traxitque pedem iam claudus vtrumque.
Non ausus dubio se iterum committere Marti,
Insilit in vallum fessus vitatque periculum
Seruatus: gaudent socij de ciue recepto.
Interea summo Physignathus in pede vulnus
Troxarta feriente capit, subit ille paludem
Saucius, vt charam seruet fugiendo salutem.
Quem tamen insequitur lapsantem et vulnere tardum
Troxartes validoque instat transfigere telo:
Fecissetque, nisi auxilium Prassaeus amicum
Per medios vrgens hostes turmasque tulisset
Missilibus telis: flexo quae iuncea rostro
Plurima coniecit nequicquam et verbere casso.
Forte fuit Mures inter pulcherrimus vnus,
Magnanimi bellator filius Artepibuli:
Dux, qui nec Marti cessit fulgentibus armis,
Nec similem agnouit murem, validus Meridarpax:
Hic stetit ad ripam solus, se corpore tanto,
Tanto animo iactans: totamque euertere gentem
Hostilem instituit Ranarum, quodque pudendum est,
Unus opus tantum fecisset viribus illis,
Ni propere id cernens diuum pater atque hominum rex
Concusso capite et Ranas miseratus inermes,
Gradiuo et socis dixisset talia Diuis:
"O superi, quodnam hoc tantum Meridarpagos ausum
Cerno lacum iuxta? Soluis qui perdere Ranas
Ipse parat satagitque et in omni parte laborat?
Verum agite, aut fortem mittamus in arma Mineruam
Huc contra, aut tunica tu Mars adamantide tectus
Ibis, vt hunc talem facias desistere ceptis".
Dixit, at huic contra surgens Mars talibus infit.
„O pater, haud vnquam Mars aut mauortia Pallas
Liberet exitio Ranas, feruetue cadentes:
Mitte omnes, age, mitte deos: vel si libet, illos
Excute fulmineos perfractis nubibus ignes,
Quo telo cecidit quondam Titanea pubes,
Quo ferus Enceladus, quo caetera turba Gygantum”.
Mars ait haec, manibus tum fulmina Iupiter aptat
Ac primum tonitrum quatit et tremefactat Olympum,
Inde feras vibrat violenti fulminis alas,
Arma Iouis: metuunt Ranae, Murumque phalanges,
Nec tamen absistunt bello, sed fortius instant
E medio Ranas inimicam tollere gentem.
Quas tamen auxilio rursus protexit amico
Cura Dei, qui clade dolens tristique ruina
Ranarum horrendo socios pius agmine misit
Retrogrados, strabos, humeris enormiter amplis,
Testicutes, glabros, obtortos, lurida quorum
Terga, quibus totis natura ex ossibus vnae est,
Ore quibus forceps, curuos quibus vnguis in hamos
Desinit et cirros, facies foedissima, nec non
Octo pedes, tortaeque manus, duo lumina pectus
Torua tenent, duo dissecto de vertice coni,
His Cancri nomen: qui morsu abrumpere caudas
Muribus atque pedes satagunt hastasque manusque:
Quos simul attoniti tam dira ac tristia dictu
Monstra vident Mures, toto discedere campo,
Inque fugam versi, solam hanc sperare salutem
Incipiunt: ferum componit vesper Olympum 
Interea, finemque facit bellique dieique. 