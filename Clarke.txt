Incipiens primum Musarum coetum ex Helicone
Venire in meum cor supplico gratia cantus,
Quem nuper in tabellis meis super genua posui,
Litem scilicet immensam, tumultuosum opus Martis,
Optans hominibus in aures omnibus immittere,
Quomodo Mures in Ranas strenue pugnantes iverunt,
Terrigenarum virorum imitantes opera gigantum.
Uti sermo inter mortales erat. Tale autem habuit principium.
Mus aliquando sitibundus felis periculum elapsus,
Prope in lacum tenerum admovit mentum,
Aqua se delectans dulci. Eum autem conspexit
Lymnocharis multisonus, uerbumque locutus est tale:
„O hospes, quis es? Unde uenisti ad littus, quis vero qui te genuit?
Omnia autem uere dic, nec mentientem te advertam.
Si enim te cognovero amicum dignum, in domum ducam,
Donaque tibi dabo hospitalia multa et bona.
Sum autem ego rex Physignathus, qui per lacum
Color: Ranis praeiens dies omnes.
Et me pater Peleus olim genuit, Hydromedusae
Mixtus in amore apud ripas Eridani.
Sed et te video pulchrumque et fortem, eximium prae aliis,
Sceptriferum regem et in bellis pugnatorem
Esse: sed age, ocyus tuum genus narra”.
Huic autem rursus Psicharpax respondebat dixitque:
„Cur genus meum inquiris, amice, manifestum omnibus
Hominibusque diisque et aeriis volucribus?
Psicharpax quidem ego uocor: sum autem filius
Troxartae patris magnanimi, at sane mater
Lichomyle, filia Pternotroctae regis,
Genuit autem in tugurio me et enutrivit cibariis
Ficubus et nucibus et eduliis omnigenis.
Quomodo vero amicum facias me, natura nihil similem?
Nam tibi quidem vita est in aquis, sed mihi sane,
Quaecunque apud homines comedere mos est, neque me latet
Panis ter depistus a rotundo canistro,
Neque placenta extensa habens multam sisamida,
Non segmen ex perni, non jecora albam tunicam habentia,
Non caseus recens pressus a suavi lacte,
Non bonum dulciolum, quod et beati desiderant,
Neque quaecunque ad convivium hominum parant coqui,
Ornantes ollas condimentis omnigenis.
Neque unquam ex bello malum aufugi clamorem,
Sed statim ad pugnam iens, primis propugnantibus immixtus,
Non metuo hominem, etiam licet magnum corpus ferentem,
Sed ad lectum iens, summum digitum mordeo
Et calce prehendi, et non dolor occupavit uirum,
Suavis non aufugit somnus mordente me.
Sed duo valde per omnia timeo totam per terram:
Accipitrem et felem, qui mihi magnum dolorem affuerunt.
Et decipulam luctuosam, ubi dolosum esse solet fatum.
Plurimum sane felem pertimesco, quaecunque optima,
Quae et foramen ingredientem per foramen perquirit.
Non comedo raphanos, non caules, non cucurbitas,
Non betis viridibus pascor, neque apiis.
Haec enim vestrum sunt edulia per lacum”.
Ad haec subridens Physignathus contra locutus est:
„Hospes, valde gloriaris de ventre, adsunt et nobis
Multa valde in lacu et in terra mirabilia visu.
Anceps enim dedit pascuum Ranis Saturnius:
Saltare per terram et in aquis corpus cooperire,
Si autem vis et haec scire, facile est:
Portem te in humeris; tene vero me, ne quando pereas:
Quo pacto laetus in meam domum venias”.
Sic utique dixit et terga praebebat, ille autem conscendebat citissime,
Manus habens tenerum ad collum, saltu levi.
Et in primis quidem gaudebat quum intuebatur vicinos portus
Natatu gaudens Physignathi; sed quando demum utique
Undis purpureis alluebatur, multum lachrymans,
Inutili poenitentiam querebatur; vellebatque comas,
Et pedes stringebat per ventrem; intus vero ei cor
Palpitabat rei insolentia et in terram volebat aspicere.
Graviter autem ingemiscebat timoris frigidi vi
Caudam quidem primum extendit in aquis tanquam remum
Trahens, supplicansque diis in terram ut veniret.
Aquis purpureis alluebatur, multum autem clamabat, 
Et talem dixit sermonem et ab ore profabatur:
„Non sic dorso portavit onus amoris
Taurus, quando Europam per undam vexit in Cretam,
Ut me nauigans super dorsum vexit ad domum
Rana, elevato pallido corpore aqua alba”.
Hydrus autem ex improuiso apparebat horrendum spectaculum
Ambobus; erectum vero super aquam habebat collum.
Hunc conspicatus demersit se Physignathus, nequaquam cogitans,
Qualem socium erat perditurus in lacu.
Subiit autem profunditatem lacus et evitavit fatum atrum.
Ille vero ut derelictus est, cecidit supinus statim in aqua.
Manus autem stringebat et periens stridebat.
Saepe quidem submergebatur in aquam. Saepe autem rursus
Calcitrans emergebat, fatum vero non licebat evitare.
Madentes autem pili plurimum pondus trahebant in ipsum.
Aquis autem periens tales locutus est sermones:
„Non latebis utique deos Physignathe haec faciens,
Naufragum jaciens a corpore ut a petra.
Non me in terra potior fuisses, pessime,
Pancratioque luctaque et ad cursum, sed ubi seduxeras,
In aquam me projecisti; habet deus vindicem oculum,
Poenam tu lues Murium exercitui, neque evitabis”.
Haec locutus expiravit in aquis, eum autem conspexit
Lichopinax ripis insidens mollibus.
Graviter autem ullulavit. Currensque anunciavit Muribus
Ut vero didicerunt fatum, subiit ira gravis universos
Et tunc praecones suos jusserunt sub diluculum
Convocare ad concionem in aedes Troxartae,
Patris infelicis Psicharpagis, qui in lacu
Supinus extensus erat, mortuum corpus, neque juxta ripas
Erat jam miser; medio vero innatabat ponto.
Ut autem venerunt festinantes simul cum Aurora, primus surrexit
Troxartes ob filium iratus, dixitque sermonem:
„O amici, etiamsi solus ego mala multa passus sum
Ex Ranis, sors mala omnibus facta est.
Sum autem ego infelix, postquam tres filios perdidi.
Et sane primum quidem occidit ubi corripuerat,
Invisissima Felis foramen extra deprehensum.
Alium autem rursus viri crudeles ad mortem duxerunt
Recentioribus artibus ligneo dolo excogitato,
Quam Decipulam vocant Murium perditricem existentem.
Qui tertius erat dilectus mihi et matri almae,
Hunc suffocavit Physignathus in profundum ubi duxerat.
Sed agite, armemur et exeamus in ipsas,
Corpora ubi ornaverimus armari variegatis”.
Hoc locutus persuasit armari universos.
Et hos quidem armavit Mars belli curam gerens.
Ocreas quidem primum circa tibias posuerunt,
Confractis fabis viridibus, beneque praeparatis,
Quas ipsi per noctem instantes arroserant:
Thoraces autem habebant calamis tectis a corii,
Quos fele excoriato scite fecerunt:
Clypeus autem erat lucernae medius umbilicus, at sane lancea
Longae acus penitus aereum opus Martis:
Cassis vero, testa in temporibus nucis.
Sic quidem Mures erant armis instructi, ut autem animadverterunt
Ranae, emerserunt ab aqua, et in unum locum
Profectae concilium coegerunt belli mali.
Considerantibus autem ipsis unde seditio, vel quis tumultus,
Praeco prope uenit, ferens sceptrum in manibus
Tyroglyphi filius magnanimi Embasichytrus,
Nuncians belli malam famam, dixitque sermonem:
„O Ranae, Mures vobis minati miserunt,
Ut edicerem armari ad bellumque pugnamque.
Viderunt enim in aqua Psicharpaga, quem occidit
Vester rex Physignathus: sed pugnate,
Quaecunque inter Ranas optimates natae estis”.
Sic locutus renuntiavit: sermo autem in aures Murium
Ingressus, turbavit mentes Ranarum superbarum.
Accusantibus vero ipsis Physignathus dixit, quum surrexerat:
„O, amici, non occidi ego Murem, neque vidi
Pereuntem: omnino suffocatus est ludens apud lacum,
Natatus Ranarum imitatus: hi autem pessimi
Nunc me accusant insontem. Sed age, consilium
Exquiramus, quomodo dolosos Mures perdamus.
Etenim ego dicam, ut mihi videtur esse optimum,
Corporibus ornatis, armemur universi,
Summas ad ripas, ubi praeceps locus.
Quando autem impetum facto in nos exiverint,
Prehensis galeis, quicunque prope obviam venerit,
In lacum ipsos cum armis statim deijciamus.
Sic enim ubi suffocaverimus eos in aquis expertes natandi,
Statuemus alacriter de Muribus occisis hic tropheum”.
Sic utique locutus, armis indui fecit universos.
Foliis quidem malvarum tibias suas circuntexerunt;
Thoraces autem habebant viridibus latis a betiis.
Folia autem brassicarum in clypeos bene aptaverunt.
Lancea vero acutus juncus unicuique longus aptabatur;
Et galeae e cochleis tenuibus capita circuntegebant.
Ubi autem munierant se, steterunt in ripis altis,
Quassantes lanceas, ira vero implebatur unaquaeque.
Jupiter autem deos ubi vocasset in coelum stellatum,
Et belli molem ostendens, fortesque pugnatores
Multos et magnos et hastas longas ferentes,
Qualis Centaurorum exercitus procedit et Gigantum.
Suaviter ridens interrogabat, quinam Ranis auxiliatores
Vel Muribus immortalium et Palladem allocutus est:
„O filia, Muribus nunquid auxiliatura ibis?
Etenim tuum per templum semper saltitant universi,
Nidore delectati et cibariis ex sacrificiis”.
Sic utique dixit Saturnius: eum autem allocuta est Minerva:
„O pater, haud unquam ego Muribus afflictis
Venirem auxiliatrix; quoniam mala multa mihi fecerunt,
Coronas laedentes et lucernas gratia olei.	
Hoc autem meam valde momordit mentem, quale fecerunt
Peplum meum corroserunt, quod texui elaboratum
Ex trama subtili et stamen subtile nevi,
Foraminaque in eo fecerunt, ac sartor mihi institit,
Exigitque a me usuras: hujus gratia irata sum.
Mutuata enim texui et non possum restituere.
Sed neque sic Ranis auxiliari velim.
Sunt enim neque ipsae mentibus integrae, sed me primum
Ex bello reversam, postquam valde defatigata eram,
Somno indigentem non siverunt tumultuantes
Ne parum quidem oculos claudere; ego vero insomnis jacebam,
Capite dolens, donec vociferatus est gallus.
Sed age, desistamus dii ab iis auxiliandis,
Nequis nostrum vulneretur telo acuto.
Sunt enim cominus pugnantes etiam si deus contra venerit.
Omnes autem de coelo delectemur litem intuentes”.
Sic utique dixit: ei autem demum paruerunt dii alii
Omnes simul vero conferti venerunt in unum locum.
Devenerunt autem praecones duo, signum belli ferentes:
Et tunc culices magnas tubas habentes,
Terribiliter canebant belli strepitum: coelitus autem
Jupiter Saturnius intonuit signum belli mali.
Primus vero Hypsiboas Lichenorem vulneravit hasta,
Stantem inter ppugnatores per ventrem in medium hepar.
Concidit autem is pronus tenerosque pulvere foedavit capillos.
Troglodytes vero post ipsum jaculo petiit Peleionem,
Infixitque in pectore validam hastam: eum autem lapsum
Cepit atra mors, animaque ex corpore evolavit.
Seutlaeus autem utique occidit, percutiens cor Embasichytrum.
Artophagus vero Polyphonum ad ventrem percussit:
Cecidit autem is pronus, animaque e membris evolavit.
Limnocharis vero ut vidit pereuntem Polyphonum,
Troglodyten petra molaris instar vulneravit prior assecutus,
Collum juxta medium; eum autem caligo oculos cooperuit.
Lichenor autem in ipsum collimavit hastam splendidam.
Et percussit (neque aberravit) ad hepar: ut vero animadvertit
Crambophagus, ripis profundis incidit fugiens.
Sed neque sic cessabat in aquis, feriit autem ipsum:
Concidit vero, non resurrexit: tingebatur autem sanguine lacus
Purpureo. Ipse autem juxta littus extensus est,
Chordis pinguibusque provolutus intestinis.
Limnisius autem in ripis Tyroglyphum interfecit.
Pternoglyphum vero conspicatus Calaminthius in timore venit.
Saliitque in lacum fugiens, clypeo abjecto.
Hydrocharis porro occidit Pternophagum regem,
Saxo percussum ad sinciput, cerebrum vero
Ex naribus stillabat; foedabatur autem sanguine terra.
Lichopinax autem occidit eximium Borborocoetem,
Hasta adortus: eum vero caligo oculos cooperuit.
Prassophagus autem intuitus pede traxit Cnissodiocten
In lacu vero suffocavit, prehenso manu tendine.
Psicharpax autem pugnabat sociis de mortuis.
Et percussit Pelusium per ventrem in medium hepar.
Cecidit vero is ante ipsum, animaque ad Orcum ivit.
Pelobates autem conspicatus, luti pugillum jecit in ipsum.
Et frontem illevit, et excaecabat propemodum:
Iratus est autem proinde ille, ubi cepisset vero manu forti
Jacentem in campo lapidem gravem, pondus terrae,
Eo percussit Pelobaten sub genua; tota autem fracta est.
Tibia dextra; cecidit vero is supinus in pulveribus.
Craugasides autem vindicabat et rursus ibat in ipsum.
Percussit medium autem ipsum per ventrem, totus autem ei intro
Acutus iuncus immergebatur, humique effundebantur omnia
Intestina, attracto ab hasta manu crassa.
Sitophagus autem, ut vidit in ripis fluminis,
Claudicans ex bello recedebat; affligebatur vero graviter:
Saliitque in fossam, ut effugeret grave exitium.
Troxartes autem percussit Physignathum ad pedem extremum.
Cito vero is angore correptus in lacum fallit fugiens.
Troxartes autem, ut vidit adhuc semianimem prolapsum,
Et ei irruit rursus occidere cupiens:
Prassaeus vero, ut vidit adhuc semianimem prolapsum,
Ivit per primos pugnatores et jaculatus est acuto junco,
Neque fregit scutum, sistebatur autem ibidem hastae cuspis.
Erat autem quidam inter Mures juvenis puer egregius prae aliis
Cominus pugnans, charus filius eximii Artepibuli,
Princeps ipsum Martem repraesentans, strenuus Meridarpax,
Qui solus inter Mures praestabat pugnando:
Stetit autem ad lacum gloriabundus, seorsum ab aliis;
Jactabat vero depopulatum se Ranarum genus pugnacium.
Et jam perfecisset, quippe magnum ei robur erat;
Nisi cito animadvertisset pater hominumque deorumque:
Atque tunc pereuntes Ranas miseratus fuisset Saturnius;
Motoque capite, talem locutus est exclamationem:
„Papae, profecto magnum opus oculis uideo!
Non parum me perculit Meridarpax ad lacum,
Trucidare Ranas interminans: sed citissime
Palladem mittamus tumultuosam atque etiam et Martem,
Qui ipsum arcebunt a pugna, strenuus licet sit”.
Sic utique dixit Saturnius: Mars autem respondebat sermone:
„Neque sane Palladis, Saturnie, vis, neque Martis
Valebit ad Ranis avertendum grave exitium:
Sed age, omnes eamus auxiliatores, vel tuum telum
Moveatur magnum, Titanum pestis, mirificum,
Quo Titanas occidisti egregios prae omnibus,
Enceladumque ligasti et fera genera Gigantum”.
Sic utique dixit: Saturnius autem jaculatus est ardens fulmen.
Primum quidem intonuit, magnumque concussit Olympum.
At deinde fulmen, terribile Jouis telum,
Misit contortum; illud autem proinde evolavit e manu
Omnes quidem terruit jaculatus, Ranasque Muresque,
Sed neque sic cessabat Murium exercitus, sed adhuc magis
Cupiebat depopulatum ire Ranarum genus pugnacium.
Nisi ab Olympo Ranas miseratus fuisset Saturnius,
Qui sane tunc Ranis auxiliatores statim misit.
Venerunt autem ex improviso tergis incudum instar, curvis ungulis,
Oblique gradientes, tortuosi, forcipibus circa ora, pellibus testaceis,
Ossei natura, lati dorso, renitentes in humeris,
Vari, manibus extensis, a pectoribus intuentes,
Octopedes, bicipites, manibus intractabiles. Illi autem vocantur
Cancri: qui utique Murium caudas oribus preacidebant,
Atque pedes et manus; refringebantur vero lancae.
Quos et reformidarunt miseri Mures, neque sustinuerunt.
In fugam autem converterunt se. Occidebat vero sol jam
Et belli actio unius diei perfecta est.


