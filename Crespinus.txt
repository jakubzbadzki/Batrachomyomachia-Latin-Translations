Incipiens primum Musarum coetum ex Helicone
Venire in meo animo preces concipio gratia cantus,
Quem nuper in tabulis meis super genua posui,
Litem immensam, tumultuosum opus Martis,
Prae me ferens hominibus in aures omnibus immittere,
Quomodo mures in ranas consecuti iuerunt,
Terrigenum virorum imitati opera gigantum.
Sic sermo inter mortales erat. Tale autem habuit principium.
Mus aliquando sitibundus felis periculo euitato,
Propinquum in lacum teneram adposuit barbam,
Aqua delectatus dulci. Hunc autem vidit
Limnocharis obstrepera, uerbum autem locuta est tale:
„O hospes, quis es? Vnde venisti ad litus, quis autem qui te produxit?
Omnia autem vere dic, ne mendacem te intellexero.
Si enim te nouerim amicum dignum, ad domum ducam,
Dona autem tibi dabo hospitalia multa et bona.
Sum autem ego rex Physignatus, qui per lacum
Color, ranarum dux dies omnes.
Et me pater Peleus olim genuit, Hydromedusae
Mixtus in amicitia apud ripam Eridani.
Et te quidem video pulchrum et fortem, eximim prae alijs,
Sceptriferum regem et in bellis pugnacem
Esse: sed age citius, tuam generationem commemora”.
Huic autem rursus Psicharpax respondit dixitque:
„Curnam genus meum perquiris, o amice, manifestum omnibus
Hominibusque diisque et caelestibus volatilibus?
Psicharpax quidem ego vocor: sum autem filius
Troxartae patris magnanimi, at mater
Lichomyle, filia Pternotroctae regis,
Genuit autem in tugurio me et enutriuit cibariis
Ficubus et nucibus et eduliis omnigenis.
Quomodo autem amicum facies me in naturam nihil similem?
Tibi quidem enim vita est in aquis, sed mihi certe
Quaecumque apud homines comedere consuetudo, neque me latet
Panis ter pistus a bene rotunda cista,
Neque placenta extensa habens multam sisamida,
Non sectio ex perna, non iecora albam vestem habentia,
Neque caseus nuper pressus a suaui lacte,
Non suauia vellaria, quae et diui desiderant,
Neque quaecunque ad conuiuia hominum faciunt coci,
Ornantes ollas condimentis uariis.
Nunquam ex bello malum effugi clamorem,
Sed statim ad pugnam iens, propugnantibus mixtus sum,
Non timui hominem et quanuis magnum corpus ferentem,
Sed ad lectum iens, summum digitum mordeo
Et a pede accepi et non dolor occupauit virum,
Suauis non aufugit somnus mordente me.
Sed duo ualde omnia timeo omnem per terram:
Accipitrem et felem, qui mihi magnum luctum adferunt.
Et decipulam molestam, ubi dolosum existit fatum.
Plurimum iam felem pertimesco, quae optima,
Quae et me, qui foramen ingredior, per foramen perquirit.
Non comedo raphanos, non caules, non cucurbitas,
Non porris ciridibus pascor, neque apiis.
Haec enim vestra sunt edulia per lacum”.
Ad haec autem subridens Physignathus contra locutus est:
„O hospes, valde gloriaris ob ventrem, adsunt et nobis
Multa valde in lacu et in terra mirabilia visu.
Ancipitem enim dedit victum ranis Saturnius Iupiter,
Saltare per terram et in aquis corpus cooperire,
Elementis geminis diuisa elementa habitare.
Si autem vis et haec scire, facile est,
Portem te in humeris, tene autem me, ne aliquando pereas.
Sic gauisus in meam domum venias”.
Sic certe inquit et terga dabat, ille autem ascendebat velociter,
Manus habens tenerum per collum, saltu facili.
Et imprimis quidem gaudebat, quado intuebatur vicinos portus
Natatione gaudes Physignathi, sed quado iam vtique
Undis purpureis submergebatur, multum lachrymabatur,
Inutilem poenitentiam accusabat, euellebat autem comas,
Et pedes stringebat per ventrem, in illo autem cor
Concutiebatur isolentia et in terram volebat videre:
Vehementer autem ingemiscebat timoris frigidi necessitate
Cauda quidem in primis extendit in aqua tanquam remum
Trahens, supplicansque dijs in terram venire.
Aquis purpureis submergebatur, multum autem clamabat, 
Et talem dixit sermonem, ab ore autem pronuntiabat:
„Non sic humeris portauit onus amoris
Taurus, quando Europam per vndam duxit in Cretam,
Ut me nauigans humeris superuectum duxit ad domum
Rana, eleuans pallidum corpus aqua alba”.
Hydrus autem ex improuiso apparebat horrendum spectaculum
Utrisque, erectum super aquam habebat collum.
Hunc conspicatus, ingressus est Physignathus, non quicquam intelligens
Qualem socium perditurus erat per lacum.
Ingressus est autem profunditatem lacus et euitauit parcam nigram.
Ille autem vt relictus est, cecidit supinus statim in aquam.
Manus autem stringebat et moriens stridebat.
Saepe quidem ingrediebatur in aquam. Saepe autem rursus
Calcitrans egrediebatur, mortem autem non poterat euitare.
Madentes autem pili plurimum pondus trahebant in ipso.
Aquis autem periens tales locutus est sermones.
„Non latebis vtique deos Physignathe hoc patrato,
Naufragum qui iecisti a corpore vt a petra.
Non certe me per terram melior eras o pessime,
Pancratioque luctaque et ad cursum, sed deceptum
In aquam me proiecisti. Habet deus vltorem oculum,
Poenam tu solues murium exercitui, neque euitabis”.
Haec locutus expirauit in aquis, hunc autem vidit
Lichopinax ripis insidens mollibus.
Vehementer autem vlulauit, currens autem annunciauit muribus
Vt autem didicerunt mortem, ingressa est ira perniciosa vniuersos
Et tunc praeconibus suis iusserunt sub diluculum
Proclamare ad concionem in domos Troxartae,
Patris infelicis Psicharpagis, qui per lacum
Supinus natabat, mortuum corpus, neque iuxta ripas
Erat iam miser, medio autem natabat ponto.
Vt autem venerunt festinantes cum Aurora, primum surrexit
Troxartes ob filium iratus, dixitque sermonem:
„O amici, tametsi solus ego mala multa passus
Ex ranis, sors mala omnibus facta est.
Sum autem ego infelix, postquam treis filios perdidi.
Et quidem primum vtique occidit rapiens,
Inimicissimus felis foramen extra captum.
Alium autem rursus uiri crudeles ad morem duxerunt
Vanioribus artibus ligneo dolo excogitato,
Quam decipulam vocant, murium perditricem.
Qui tertius erat dilectus mihi et matri inclytae,
Hunc suffocauit Physignathus in profundum ducens.
Sed agedum, armemur et exeamus in ipsas,
Corporibus exornatis armis uarijs".
Haec locutus persuasit armari vniuersos.
Hos quidem vtique concitauit Mars belli curam habens.
Ocreas quidem primum circa tibias posuerunt,
Effractis fabas viridibus, beneque aptatis,
Quas ipsi per noctem stantes comederunt.
Thoraces autem habebant calamis circumdatis a coriis,
Quos felem excoriato scienter fecerunt.
Clypeus autem erat lucernae medius umbilicus, at quidem lancea
Longae acus omnino aereum opus Martis.
At cassis in temporibus erat testa nucis.
Sic quidem mures erant armati, vt autem intellexerunt
Ranae, egressae sunt ab aqua, in vnum autem locum
Profectae consilium coegerunt belli mali.
Considerantibus autem ipsis vnde seditio, vel quis tumultus,
Praeco prope venit, ferens sceptrum in manibus
Tyroglyphi filius magnanimi Embasichytros,
Nuncians belli malam famam, dixitque sermonem:
„O ranae, mures uobis minitati miserunt,
Ut edicerem armari ad bellumque pugnamque.
Viderunt enim per aquam Psicharpagam, quem occidit
Vester rex Physignathus, sed pugnate
Quaecunque inter ranas egregiae genitae estis”.
Sic locutus disparuit. Sermo autem in aures murium
Ingressus, conturbauit mentes ranarum superbarum.
Accusantibus autem ipsis Physignathus dixit, ubi surrexisset:
„O, amici, non occidi ego murem, neque uidi
Pereuntem: omnino autem suffocatus est ludens iuxta lacum
Natatus ranarum imitatus: at pessimi
Nunc me accusant, me qui non sum in causa, sed age, consilium
Inquiramus, vt dolosos mures deperdamus.
Etenim ego dico, vt mihi apparent esse optima.
Corporibus ornatis, armati stemus vniuersi
Summas iuxta ripas, vbi praeceps est locus.
Quando autem impetum facientes in nos venerint,
Correptis galeis quicunque prope obuius venerit,
In lacum ipsos cum armis statim deiiciamus.
Sic enim suffocatis in aquis qui expertes sunt natandi,
Constituemus laeto - aio statim murium occisorum hic trophaeum”.
Sic utique locutus, armis induit vniuersos.
Foliis quidem maluarum tibias suas circum cooperuerunt,
Thoraces autem habuerunt viridibus latis a betis.
Folia autem brassicarum in clypeos bene aptauerunt.
Lancea autem acutus iuncus vnicuique longus aptatus erat.
Et galeae cocleis subtilibus capita circum cooperiebant.
Munitae autem steterunt in ripis altis
Conquassantes lanceas, animo autem plena erat vnaquaeque.
Iuppiter autem deos ubi vocasset in caelum astriferum,
Et belli multitudinem ostendens, potentesque pugnatores
Multos et magnos et lanceas longas ferentes,
Qualis Centaurorum exercitus procedit et gigantum,
Suauiter ridens interrogabat, qui ranis auxiliatores.
Vel muribus, immortalium> Et Palladem allocutus est:
„O filia, muribus nunquid auxiliatura ibis?
Etenim tuum per templum semper exultant vniuersi,
Odore delectati et cibariis ex sacrificiis”.
Sic vtique dixit Saturnius. Hunc autem alloquuta est Pallas:
„O pater, non certe vnquam ego muribus cum vexaretur
Venirem auxiliatrix, quoniam mala multa mihi fecerunt,
Coronas destruentes et lucernas causa olei.	
Hoc autem meas valde momordit mentes, quod fecerunt:
Peplum meum corroserunt, quod texui elaborando
Ex trama subtili et stamen subtile neui,
Foraminaque fecerunt. At sutor mihi institit,
Exigitque a me vsuras. Huius gratia irata sum.
Mutuata enim subtextum et non possum restituere.
Sed neque sic ranis auxiliari non velim.
Sunt enim neque ipsae mentibus firmae, sed me primum
Ex bello redeuntem, postquam valde defatigata fui,
Somno indigentem non permiserunt tumultuantes
Neque parum oculos declinar. Ego autem insomnis iacebam,
Caput dolens, donec clamauit gallus gallinaceus.
Sed age, cessimus dej ijs auxiliari.
Ne vtique aliquis vestrum vulneretur telo acuto.
Sunt enim cominus pugnantes etiam si deus contra veniret.
Omnes autem de caelo delectemur litem videntes”.
Vt certe dixit, huic autem post paruerunt dei alij.
Omnes simul autem collecti venerunt in vnum locum,
At venerunt praecones duo, signum belli ferentes.
Et tunc culices magnas tubas habentes,
Vehementer tuba clangebant belli strepitum. Coelitus autem
Iupiter Saturnius intonuit signum belli mali.
Primus autem Hypsiboas Licenorem vulnerauit lancea
Stantem inter propugnatores per ventrem in medium hepar
Concidit autem pronus teneras autem puluere foedauit comas.
Troglodytes autem post ipsum iaculatus est Pileona,
Infixit autem in pectore solidam lanceam. Hunc autem caedentem
Cepit nigra mors, anima autem ex corpore euolauit.
Seutlaeus autem vtique occidit percusso corde Embasichytrum.
Artophagus autem Polyphonum per ventrem percussit. 
Cecidit autem supinus, anima autem membris euolauit.
Lymnocharis autem vt vidit pereuntem Polyphonum,
Trogloditen petra molari vulnerauit perueniens,
Collum iuxta medium. Huic autem caligo oculos cooperuit.
Lichenor autem ipsius obseruabat lancea lucida.
Et percussit, neque aberrauit per hepar: vt autem intellexit
Crambophagus, ripis profundis incidit fugiens.
Sed neque sic effugit in aquis, impulit autem ipsum.
Concidit autem, non respirauit, tingebatur autem sanguine lacus
Purpureo, ipse autem iuxta litus extensus est,
Intestinis pinguibus impetu ruens in ilia.
Lymnisius autem in ripis Tyroglyphum spoliauit.
Pternoglyphum autem conspicatus Calaminthius in timore venit.
Saltauit autem in lacum fugiens, clypeo proiecto.
Hydrocharis autem occidit Pternophagum regem,
Saxo percussum per guttur, cerebrum autem
Ex naribus stillabat, polluebatur autem sanguine terra.
Lichopinax autem occidit irreprehensibilem Borborocoetem,
Lancea impetu facto: caligo autem oculos cooperuit.
Prassifagus autem conspicatus pede traxit Cnissodioctem
In lacu autem suffocauit, comprehensa manu ceruice.
Psicharpax autem vltus est socios mortuos
Et percussit Pelusium per ventrem in medium hepar.
Cecidit autem illi ante, anima autem ad infernum iuit.
Pelobates autem conspicatus luti manipulum iecit in ipsum
Et frontem iunxit, et excaecebat propemodum.
Iratus est autem certe ille, vbi cepisset vtique manu forti
Qui iacebat in campo lapidem ponderosum pondus terrae,
Hoc percussit Pelobaten sub genua. Tota autem fracta est.
Tibia dextra, cecidit autem supinus in pulueribus.
Craugasides autem vltus est et rursus ibat in ipsum.
Percussit medium autem ipsum per ventrem, totus autem ei intro
Acutus iuncus ingrediebatur, humi autem effundebatur uniuersa
Intestina, extracta a lancea manu graui.
Sitophagus autem vt vidit in ripis fluminis,
Claudicans ex bello recedebat, angebatur autem valde.
Saltauit autem in fossam, vt aufugeret dira perniciem.
Troxartes autem percussit Physignatum in pedis summitatem.
Celeriter autem quoniam angebatur in lacum saltauit fugiens.
Troxartes autem vt vidit adhuc semiuiuum, qui ante ceciderat
Et illi incurrit rursus occidere desyderans.
Prassaeus autem vt vidit adhuc semiuiuum, qui ante ceciderat
Venit per propugnatores et iaculatus est acuto iunco,
Neque fregit scutum, tenebatur autem ipsius lanceae acies.
Erat autem quidem inter mures iuuenis filius egregius inter alios
Cominus pugnans, charus filius irreprehensibilis Artepibuli,
Princeps ipsum Martem ostendens robustus Meridarpax,
Qui solus inter mures dominabatur pugnando.
Stetit autem iuxta lacum elatus solus ab aliis.
Iactabat autem depopulaturum ire ranarum genus bellacum
Et certe perfecisset, quoniam magnum ipsi robur erat,
Nisi statim intellexisset pater hominumque deorumque.
Et tunc pereuntes ranas miseratus fuisset Saturnius.
Moto autem capite, talem locutus est vocem,
„O Dij, certe magnum opus in oculis video.
Non paruum me stupefecit Meridarpax per lacum,
Trucidare ranas desiderans, sed celerrime
Palladem mittamus tumultuosum item et Martem,
Qui ipsum arcebunt a pugna robustus quantumuis sit”.
Sic certe locutus Iupiter. Mars autem respondebat sermone,
Neque certe Palladis, o Iupiter, potentia, neque Martis
Poterit ranis auxilio depellere diram perniciem.
Sed age, omnes eamus auxiliatores, vel tuum iaculatum
Moueatur magnum, quod Titanas sustulit, horrendum operans,
Quo Titanas occidisti egregios vltra omnes. 
Enceladumque ligasti et agrestia genera Gigantum”.
Sic certe dixit. Saturnius autem iaculatus est ardens fulmen.
Primum quidem intonuit, magnum autem commouit caelum.
Sed postea fulmen terribile Iouis telum
Misit inuoluens, illud autem certe euolauit a manu regis.
Omnes quidem vtique terruit iaculatus, ranasque muresque,
Sed neque sic cessauit murium exercitus, sed adhuc amplius
Cupiebat depopulatum ire ranarum genus bellacium.
Nisi ab olympo ranas miseratus fuisset Saturnius,
Qui vtique tunc ranis auxiliatores illico misit.
Venerunt autem ex improuiso habentes incudes in tergo, ungulis curuis,
Oblique ingredientes, tortuosi, habentes forficulas in ore, ostripelles,
Ossei natura, lati humeros, rutilantes in humeris,
Blaesi, neruosis ceruicibus a pectoribus intuentes,
Octopedes, bicipites, manibus, qui capi nequeant. Illi autem vocantur
Cancri. Qui utique murium caudas oribus incidebant 
Etiam pedes et manus, flectebantur autem lanceae.
Quos et timuerunt miseri mures, neque sustinuerunt.
In fugam autem vertebantur, occidebat autem sol iam
Et belli finis vnius diei perfectus est.