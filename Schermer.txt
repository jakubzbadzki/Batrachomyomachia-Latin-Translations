Incipiens, exopto cohors Heliconia Phebi
Laurigeri, ut veniant in pectus, carmen ob illud,
Quod supra genua in non magno codice nuper
Composui, cupiens atrocia proelia, duri
Martis opus, patulas cunctorum mittere in aures,
Quomodo ranarum fortissima in agmina mures
Irrupere animis infestis, facta sequentes
Titanum, ut rerum praenuncia fama ferebat.
Talibus ergo modis deducam carmine bellum.
Mus quondam sitiens, cum saeva pericula felis
Vitasset, mollem quae non procul inde paludi
Admovit barbam captus liquore. Bibentem
Lymnocharis vidit verbumque est tale locutus:
„Quisquis es, unde venis? Quales, peregrine, parentes
Sunt tibi? Vera precor dicas, ne falsa loquendo
Me fallas, nam si dignum te novero amicum,
In mea confestim ducam penetralia, larga
Munera distribuam tibi et hospitalia multa.
Nam rex ille potens ego sum, Physignatus audax,
Qui per stagna color, qui fortibus impero ranis.
Meque olim genuit Peleus pater Hydromedusae,
Iunctus amore udas ad ripas nobilis amnis
Eridani. Pulcrumque quidem facieque decorum
Sceptriferum video te Regem et Marte ferocem
Esse, sed enarra mihi, quae te a stirpe parentum
Prima tulit tellus? Dictis respondit et inquit 
Psicharpax: „Quid, amice, genus super aethera notum
Quaeris? Psicharpax sum nomine, filius acris
Troxartae, inque casa me filia Pternotroctae
Regis Lychomele genuit, quae sedula nutrix
Ficubus et variis dapibus mea membra fovebat.
Qua ratione mihi tribuas cognomen amici
Plane dissimili, tu vitam degis in undis,
Ast quaecumque omnes homines mihi mandere mos est,
Nec ter pista ceres ignota patente canistro,
Nec quicquid, cum multum sesamum, mihi longa placenta,
Nec frustum ea perna, nec pressi copia lactis,
Nec sapitum melitoma latet, quod numina magna
Non spernunt, nec quod coquus ad convivia lauta
Instruit, et bello clam me subducere nunquam
Mens fuit, aut fugiens hosti dare terga feroci,
Ast ego, prima manu tentare pericula Martis
Audens, invadi semper trepidantia castra.
Non hominem timeo licet ingens corpus habentem,
Ast adiens thalamum digitorum mordeo summum
Et calcem arripiens nunquam dolor occupat illum,
Nec placidam leviter mordens abrumpo quietem.
Sed duo, quae timeo, quia sol utrumque recurrens
Accipit oceanum, quae sunt mihi maxima damna,
Accipitrem et felem, quaeque est via mortis aperta.
Decipulam, ast felem, truculentum Muribus hostem,
Prae cunctis timeo, quae nostras cauta latebras
Perquirit. Raphanis tumidoque cucurbita ventre
Non mea sustentant betae, non corpora caules,
Hic etenim vester cibis est, qui stagna quieta
Incolitis”. Subrisit ad haec Physignatus: „Hospes!”
Inquit „Nec modicis verbis de ventre voraci
Iactas, in lacubus non solum plurima nobis,
Ast etiam terris est, quod mirabilia visu: 
Vivendi ancipitem rationem fulmina vibrans,
Iupiter ante dedit Ranis, saltare per agros
Limosisque udum corpus velare sub undis.
Omnia si modo fert animis cognoscere, praesto:
Teque humeris gestabo meis et in atria ducam,
Me vero manibus teneas, ne forte perires.
Praebuit his dictis muri sua terga premenda,
Qui saltu facili adscendit velocior Euro,
Inyciens ad colla manus. Tunc gaudia magna
Principio caepit liquidasque natare per undas
Vicinosque procul portus discernere gaudens.
Cum vero gelidis corpus premeretur in undis,
Vellebat crines lacrymans, et inutile factum
Deflebat, plantasque suam stringebat ad alvum,
Atque horrescebat pavida formidine pectus,
Terramque adspiciens alto de corde petitos 
Edebat gemitus, frigido faciente timore,
Principioque quidem caudam extendebat in undis,
Ut remum traheret, mittensque ad numina vota:
„Di maris et coeli, misero mihi parcite!” Dixit,
„Parcite! Squammigeris insons neque tradite corpus
Piscibus! Ante Deus sic non portavit amoris
Taurus onus, quando fraterna per aequora vexit
Europam ad Cretam, ut miserum me ducit ad aedes
Inpositum scapulis in lympha corpora tollens
Rana loquax. Dictis eis apparebat utrique
Aspera sors Hydrus, ranarum sanguine gaudens:
Quem quum vidisset subito Physignatus ulva
Se demersit aqua, qualem non mente volutans
Amisserunt limoso in gurgite amicum,
Imaque mox stagni petit atque pericula leti
Effugit. A rana simulac miser ille relictus
Esset, confestim cecidit, resupinus in undas,
Tendebatque manus, magnam moriensque ciebat
Stridorem, inque lacu demersus saepe palustri
Saepius egreditur. Sed meta novissima leti
Non vitanda fuit, nam pondera magna trahebat,
Humida caesaries, versansque in mortis agone
Inque undis periens, his tandem maesta resoluit
Vocibus ora Deos: „Physignate perfide! Nunquam
Effugies, meritaque lues tua crimina morte,
Qui me praecipitem jecisti a corpore in undas
Ut scopulo celso, non me, scelerate, fuisses
Fortior in terra, durae certamine luctae
Pancratio cursuque agili, sed pectore versans
Mille dolos liquidis moriturum linquis in undis
Persequitur fontes sanctorum pista Deorum
Ultro, tu sceleris meritas dabis, improbe, poenas,
Muribus et nunquam fugies. Nec plura locutum
Vita fugit. Residens ripis in mollibus, illum
Vidit in assiduos absumens limina fletus
Lychopinax, pellensque moras heu flebile letum
Muribus indixit, mox mens exaestuat ira
Omnibus atque suis mandant praeconibus, almo
Sole recens orto, cunctos in tecta vocare
Troxartas, patris miseri Psycharpagis, imis
Qui corpus vita functum extendebat in undis,
Nec miserandus erat jam iuxta litoris ora
Naufragus, ast medio jactabat brachia ponto.
Mane rubens simulac pulcros Aurora colores
Induerat, mures tenuit mora nulla vocatos,
Inque domum coiere patris Psycharpagis omnes:
Qui pater ingentes gemitus ad sidera tollens
Surgit et impatiens irae, sic incipit ore:
„Sum licet ex ranis mala plurima passus, amici!
Aspera sors omnes tangit. Sed quid mihi tandem
Restat? Qui natos tres tristi morte peremptos
Amisi, siquidem felis violenta sub orcum
Primum demisit cupidaque recondidit alvo,
Decipulaque fera vitam cum sanguine fudit.
Alter (mens meminisse horret) nunc tertia proles
Psycharpax spes firma patris seniique levamen
Ranarum madidus media expiravit in unda.
Ast agedum, magnis animis tendamus in ipsas
Armaque sumamus generosi Martis alumni”.
Fatus ita, armari cunctos persuasit, et illos
Sanguine, qui gaudet variis Mars instruit armis,
Apta, fabae virides fractae, tegit ocrea calantes,
Quas ipsi instantes mandarant tempore noctis,
Thorax cincta fuit calamis ex pelle scienter
Confectis, corio detracto felis iniquae,
Longa acus ex ferro iaculum fuit atque lucernas
Partiens ac clypei
Hisce ergo mures armis ad bella parantur.
Ranarum interea volitans fama occupat aures,
Quas mora nulla tenet, subito sua stagna relinquunt,
Inque unum coeunt reputantque pericula belli
Eventusque hujus varios er quicquid in arma
Ranas impulent. Dum talia mente volutant,
Ecce gerens manibus sceptrum venit Embasichytrus,
Natus Tyroglyphi generosi, et nuncia belli
Defert atque gravi sermone silentia rumpit:
„O Ranae! Mures vobis metuenda minantes
Me misere, etenim coguntur bella ciere,
Cernentes per aquam miserum Psycharpaga vestram
Fraudibus ad Stygias quem rex Physignatus undas
Demisit, vos ergo duces in viscera vires
Vertit, terrifici Mures in proelia Ranas
Poscimus”. His dictis sese subduxit, in aures
Ingrediens talis sermo, terrore superbas
Ranas complevit, quibus accusantibus ista,
Surgens verba dabat Physignatus: „Haud ego murem,
O socii, vita spoliavi, nostra nec illum
Lumina viderunt pereuntem, stultus ad ora
Stagni dum spatiatur, aquas sulcare natando
(Quod Natura dedit Ranis) dum tentat, ab undis
Est miser oppressus, nunc insimulare maligni
Criminibus falsis, qui sum sine crimine quaerunt.
Ast age, consilium quaeramus, ut hostica Ranas
Agmina perdamus, nam quae sententia surgit
Mente mea dicam vobis cum cincimus armis
Corpora lethiseris stagni, maneamus ad ora
Summa, ubi praecipitans locus est, quumque involat hostis
In nos, prendentes galeas, quicumque propinquant
Agmina nostra imas mox praecipitemus in undas.
Sic suffocabunt tristes in fluctibus hostes,
Sic occisorum statuemus leta trophaea”.
Haec ubi dicta dedit praeclarus, induit omnes
Armis. Malvarum foliis cooperta fuerunt
Crura, in terribiles aptataque brassica parmas
E beta viridi facta est lorica teresque
Lancea juncus erat, cassis sua tempora velans
Cochlea subtilis. Muniti in margine stagni
Sic steterunt, hastas quatientes, vivida virtus
Flammabat vigiles facta ad Mavortia ranas. 
Iupiter in coeli fulgentia templa tremendus
Numina magna vocans, pugnatoresque potentes,
Hastatosque duces monstrans magnasque catervas
(Esse putas agmen saevorum quale Gigantum
Nubigenumque fuit) ridens, „Quae, Numina”, dixit
Auxilio fortes Ranas Muresve levabit?”.
Palladaque aggrediens: „O filia magna Tonantis,
Non eris auxilio generosis Muribus, illos
Per tua templa vides saltantes, sacra colentes
Atque exultantes, suavis cum summis ab aris
Surgit odoratis”. Sic Iupiter ora resolvit,
Contra quem virgo Tritonia talia fatur:
„Non ego magnas, parens, animos viresque secundas
Sufficiam huic generi, quoniam mihi plurima semper
Damna tulit nitidas auro radiante coronas
Lampadaque evertens humorem propter olivi.
Hoc tamen est minimum, sed corrosere maligni
Mures pepla meis, intendens stamine telas,
Quae feci manibus, sed enim mihi sartor iniquus
Instituit, vis irasque graves exegit, id ipsum
Indoleo, nam quas non, inquam, reddere possum
Mutua texebam. Mea nec sententia constat
Auxiliatrici ranis succurrere dextra
Mentis inops genus est Ranarum, quae redeunti
E bello, postquam defessa sub ilice celsa
Propter aquae rivum posui mea membra strepentis,
Prata coaxantes non otia carpere somni
Permisere mihi, caput et cephalaea premebat
Totamque in somnis cogebar ducere noctem,
Donec signa dabat gallus properantis Eoi
Ast agedum, cessamus iis succurrere, ne quos
Vestrino sanguineo genus insuperabile bello
Vulneret hastili, pugnat prope numina quamvis
Nostra adversus eant, nos delectemur olympo
Cernentes pugnam”, sic dixit bellica virgo.
Nec mora Caelestes paruerunt mox et eodem
Convenere loco, belli qui signa ferebant
Praecones venere duo culicesque gerentes
Signa tubae strepitu ferventia praelia magna
Accendere simul, sed vibrans fulmen ab arce
Signa mali intonuit belli Regnator olympi.
Martius Hypsiboas primus Lichenora forti
Cuspida, qui in mediis propugnatoribus audax
Praelia tentabat, per viscera in hepata laesit
Conciditque statim pronus liquidosque capillos
Pulvere foedavit. Post ipsum transfodit acrem
Troglodytes Pelionem, jaculumque coruscat
Viribus infestum validis in pectora, jamjam
Pallida mors sequitur, mediisque expirat in armis.
Seutlaeusque necat fortissimus Embasichytrum
Pectora percussum. Mergebat in illa ferrum
Belliger Artophagus Polyphonus imumque sub orcum
Demittebat eum. Cum Lymnocharis pereuntem
Vidit Troglodytis violavit colla molari
Petra exhalantis sub acerbo vulnere ortam.
Cuspide sed saeva collimans magnus in ipsum
Lichenor (nec aberravit) percussit in hepar.
Hoc intellecto tumidus petit ora paludis
Crambophagus, cupiens vitare pericla mortis,
Non vitanda tamen: celeri vestigia gressu
Lichenor sequitur, tremebunda ac vulnerat hasta.
Concidit ille miser, mediaque in morte tenetur
Purpureoque suo conspurcat sanguine stagnum
Irriguus juxta ripas extensus in undis.
Lumine Tyroglyphum frondenti in littore fraudat
Lymnisius. Cernensque fugax Calaminthius acrem
Pternoglyphum subito percellitur inque paludem
Abjecto clypeo saltat, ceu summus in auras
Effugiens tenes. Saxo per sinciput atrox
Percutit Hydrocharis manes adigitque sub imos
Regem Pternogapsum: stillatim a fronte cadebat
(si quod erat) cerebrum, tepidoque cruore rubebat
Tellus. Lychopinax obtruncat Borborocoeten
Irreprehens utilem faciens vim cuspide in illum,
Vulnere qui laesus lethali fata subibat.
Quem enim Prassophagus vidit, pede Cnissodiocten
Fraxit, qui in stagno dum nervum dextra tenebat,
Suffocabat et concisos est ultus amicos
Psycharpax mediumque jecur per viscera vibrat
Pelusii: tamen ante cadit, cadit ante jacentem
Victum victor ovans et in auras vita recedit.
Cernens hoc ipsi contorquet in ora pugillum
Luti Pelobates, vultum coinquinat omnem,
Excaecatque fere: hoc animo non pertulit aequo,
Ille ast invicta dextra tellurae jacentem
Arripuit lapidem et firmo sub poplite laedit,
Pelobatem miserum, ut sua tibia dextera tota
Fracta sit, in fulva caderetque supinus arena.
Craugasides cupiens vindictam sumere in illum
Irruit infestus animis, mediamque per alvum
Percutit, utque intro totius sit juncus acutus
Ingressus, terraque gravi profusa sub hastam
Intestina manu extractam. Quod litore cernens
Sitophagus claudo fugiens pede Marte recedit,
Namque dolore gravi urgebatur et insilit imum
In stagnum cupiens diram vitare ruinam.
Inque pedem summum jaculo Physignatum acuto
Laedit Troxartes fugientem ad stagna profunda,
Semianimumque videns modo qui confossus acerbo
Vulnere erat, repetit vim, morti tradens quaerens.
Utque videbat adhuc spirantem vulnere laesum,
Antra mortifero venit per tela per hostes
Prasseus, juncoque suo percussit eundem
Nec fregit clypeum, licet hastas mucro retentus
Inter erat mures iuvenis clarissimus armis,
Cominus ense fero decernens, Artepibuli
Filius ipse ferens Martem, magnus Meridarpax,
Qui fuit ante alios tanto praestantior omnes,
Ovanto splendidior quam cetera sidera, clarus
Lucifer effulget, stans juxta stagna remotus,
Jactabatque genus ranarum funditus ipse
Despiciam et certe, quia vinci nescius armis
Ille erat, egisset, nisi rex hominumque deumque
Tunc respexisset, quapropter terque quaterque
Concutiens illustre caput, sic incipit ore:
„Eheu, ante oculos opus ingens cerno superbus
Quam me turbavit Meridapax, ore cruento
Sese ranarum ferro genus omnis muratus
Interfecturum, verum cuto Pallada fortem
Belligerumque Deum Martem mittamus, ut ipsum
A Pugna amoveant, cui Mars responsa remisit:
“O, Metuende Tonans! Ranis avertere diram
Perniciem, ast agedum coelestia Numina lapsis
Subveniamus”, ait, “seu tu tua fulmina vibra
Ignea, queis quondam celsa es jaculatus ab arce
Ausos horribiles coelum affectare Gigantes,
Enceladumque Ducem ligasti Terrigenorum.
Vix ea fatus erat, fulmen Saturnius ardens
Torquet, principioque quidem tonat, astraque turbat,
Postea sed fulmen Iovis ignea tela trisulcum
Dejicit in terram, et ranas muresque timore
Complet, sed neque sic mures cessare superbi,
Quominus omne genus ranarum perdere vellent:
Si non esset eas celso miseratus olympo
Jupiter omnipotens, quum ranis ilico misit
Auxiliatores incudes ergo gerentes
A tergo veniunt, curvantes brachia, tardi, 
Atque ostripelles, et habentes corticem more,
Osoqueis, lati tergis humerisque corusci, 
Blaesi, nervosis manibus, lumenque gerentes
Pectore, et octipedes, sine palmis atque bifrontes,
Nomine qui cancri dicuntur, et oribus atris
Muribus incidunt caudas, flectuntur et hastae
Ora manusque, illos mures timuere superbi,
Nec sustentarunt miseri dare terga coacti.
Lucidus Hesperias jam descendebat in undas
Phaebus, et una dies Mavortia bella peregit.