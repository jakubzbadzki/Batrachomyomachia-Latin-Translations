Incipiens primum Musarum coetum ex Helicone
Venire in meum cor supplico gratia cantus,
Quem nuper in libellis meis super genua posui,
Litem immensam, tumultuosum opus Martis,
Supplicans hominibus in aures omnibus mittere,
Quomodo mures in ranas principantes iuerunt,
Terrigenum uirorum imitanti opera gigantum.
Sic sermo inter mortales erat. Tale autem habuit principium.
Mus aliquando sitibundus felis periculum euitans,
Propinquum in lacum teneram adposuit barbam,
Aqua delectatus dulci. Hunc autem uidit
Lymnocharis obstrepera, uerbum autem loquuta est tale:
„O hospes, quis es? Unde uenisti ad littus, quis autem qui te produxit?
Omnia autem uere dic, ne mendacem te intellexero.
Si enim te nouerim amicum dignum, ad domum ducam,
Dona autem tibi dabo hospitalia multa et bona.
Sum autem ego rex Physignathus, qui per lacum
Color: ranarum dux dies omnes.
Et me pater Peleus olim genuit, Hydromedusae
Mixtus in amicitia apud ripam Eridani.
Et te quidem uideo pulchrum et fortem, egregium aliorum,
Sceptriferum regem et in bellis pugnacem
Esse: sed age citius, tuam generationem concionare”.
Huic autem rursus Psicharpax respondit dixitque:
„Quid nam genus meum perquiris, o amice, manifestum omnibus
Hominibusque deisque et coelestibus uolatilibus?
Psicharpax quidem ego uocor: sum autem filius
Troxartae patris magnanimi, at mater
Lichomyle, filia Pternotroctae regis,
Genuit autem in lignario me et enutriuit cibarijs
Ficubus et nucibus et edulijs omnigenis.
Quom autem amicum facies me ad naturam nihil similem?
Tibi quidem enim uita est in aquis, sed mihi certe
Quaecumque apud homines comedere consuetudo, neque me latet
Panis ter pistus a bene rotunda cista,
Neque placenta extensa habens multam sisamida,
Non sectio ex perna, non iecora albam uestem habentia,
Neque caseus nuper pressus a suaui lacte,
Non bonum dulcearium, quod et diui desyderant,
Neque quaecunque ad conuiuia hominum faciunt coci,
Ornantes ollas condimentis uarijs.
Nunquam ex bello malum effugi clamorem,
Sed statim ad pugnam iens, propugnantibus mixtus sum,
Non timui hominem et quamuis magnum corpus ferentem,
Sed ad lectum iens, summum digitum mordeo
Et a pede accepi et non labor occupauit uirum,
Suauis non aufugit somnus mordente me.
Sed duo ualde omnia timeo omnem per terram:
Accipitrem et felem, qui mihi magnum luctum adferunt.
Et decipulam gemituosam, ubi dolosum extitit fatum.
Plurimum iam felem supertimeo, qui optimus,
Qui et foramen ingredientem per foramen perquirit.
Non comedo raphanos, non caules, non cucurbitas,
Non porris uiridibus pascor, neque apijs.
Haec enim uestra sunt edulia per lacum”.
Ad haec autem subridens Physignathus contra locutus est:
„O hospes, ualde gloriaris ob uentrem, adsunt et nobis
Multa ualde in lacum et in terra mirabilia uisu.
Vtriuitam enim dedit pascuam ranis Saturnius Iupiter:
Exultare per terram et in aquis corpus cooperire,
Elementis geminis diuisa elementa habitare.
Si autem uis et haec scire? Facile est,
Portem te in humeris. Tene autem me, ne aliquando pereas.
Sic gauisus in meam domum uenias”.
Sic certe inquit et terga dat, ille autem ascendebat uelociter,
Manus habens tenerum per collum, saltu facili.
Et in primis quidem gaudebat quum intuebatur uicinos portus
Natationem gaudens Physignathi. Sed quum iam utique
Vndis purpureis submergebatur, multum lacrymabatur,
Inutilem poenitentiam accusabat. Euellebat autem comas,
Et pedes stringebat per uentrem. In illo autem cor
Concutiebatur isolentiam. Et in terram uolebat uidere.
Vehementer autem ingemiscebat timoris frigidi necessitate
Caudam quidem in primis extendit in aquas tanquam remum
Trahens, supplicansque deis in terram uenire.
Aquis purpureis submergebatur, multum autem clamabat, 
Et talem dixit sermonem ab oreque autem concionabatur:
„Non sic humeris portauit onus amoris
Taurus, quando Europam per undam duxit in Cretam,
Vt me nauigans superhumeralem duxit ad domum
Rana, eleuans pallidum corpus aqua alba”.
Hydrus autem ex improuiso apparebat horrendum spectaculum
Vtrisque: erectum super aquam habebat collum.
Hunc uidens ingressus est Physignathus, non quicquam intelligens
Qualem socium futurus erat perdere per lacum.
Ingressus est autem profunditate lacus et euitauit parcam nigram.
Ille autem ut relictus est, cecidit supinus statim in aquam.
Manus autem stringebat et moriens stridebat.
Saepe quidem ingrediebatur in aquam. Saepe autem rursus
Calcitrans egrediebatur, mortem autem non erat euitare.
Madentes autem pili plurimum pondus trahebant in ipso.
Aquis autem periens tales loquutus est sermones.
„Non latebis utique deos Physignathe haec faciens,
Naufragum iacens a corpore ut a petra.
Non certe me per terram melior eras o pessime,
Pancratioque luctaque et ad cursum, sed decipiens
In aquam me proiecisti. Habet deus iustum oculum,
Poenam tu solues murium exercitui, neque euitabis”.
Haec locutus expirauit in aquis, hunc autem uidit
Lichopinax ripis insidens mollibus.
Vehement autem ullulauit. Currens autem anunciauit muribus
Vt autem didicerunt mortem, ingressa est ira perniciosa uniuersos
Et tunc praeconibus suis iusserunt sub diluculum
Proclamare ad concionem in domos Troxartae,
Patris infelicis Psicharpagis, qui per lacum
Supinus natabat, mortuum corpus. Neque iuxta ripas
Erat iam miser. Medio autem natabat ponto.
Vt autem uenerunt festinantes cum aurora, primum surrexit
Troxartes ob filium iratus, dixitque sermonem.
„O amici, tametsi solus ego mala multa passus
Ex ranis, sors mala omnibus facta est.
Sum autem ego infelix, postquam treis filios perdidi.
Et quidem primum utique occidit rapiens,
Inimicissimus felis foramen extra capiens.
Alium autem rursus uiri crudeles ad morem duxerunt
Vanioribus artibus ligneum dolum inuenientes,
Quam decipulam uocant murium perditricem existentem.
Qui tertius erat dilectus mihi et matri inclytae,
Hunc suffocauit Physignathus in profundum ducens.
Sed agedum, armemur et exeamus in ipsas,
Corpora ornantes in armis uarijs.
Haec loquutus persuasit armari uniuersos.
Hos quidem utique armauit Mars belli curam habens.
Tibiaria arma quidem primum circa tibias posuerunt,
Frangentes fabas uirides, beneque aptantes,
Quas ipsi per noctem stantes comederunt.
Thoraces autem habebant calamis circumdatis a corijs,
Quos felem excoriantes scienter fecerunt.
Clypeus autem erat lucernae medius umbilicus, at certe lancea
Longae acus omnino aereum opus Martis.
At cassis testa in temporibus nucis.
Sic quidem mures erant armati, ut autem intellexerunt
Ranae egressae sunt ab aqua in unum locum
Venientes consilium congregauerunt belli mali.
Consyderantibus autem ipsis unde seditio, uel quis tumultus,
Praeco prope uenit, ferens sceptrum in manibus
Tyroglyphi filius magnanimi Embasichytros,
Nuncians belli malam famam, dixitque sermonem:
„O ranae, mures uobis minitantes miserunt
Dicere armari ad bellumque pugnamque.
Viderunt enim per aquam Psicharpagam, quem occidit
Vester rex Physignathus, sed pugnate
Quaecunque inter ranas egregiae geniti estis”.
Sic locutus disparuit. Sermo autem in aures murium
Ingrediens, conturbauit mentes ranarum superbarum.
Accusantibus autem ipsis Physignathus dixit, surgens:
„O, amici, non occidi ego murem, neque uidi
Pereuntem: omnino autem suffocatus est ludens iuxta lacum
Natatus ranarum imitatus. At pessimi
Nunc me accusant inculpabilem. Sed age, consilium
Queramus, quomodo dolosos mures deperdamus.
Enim ego dico, ut mihi apparent esse optima,
Corpora ornantes, armati stemus uniuersi,
Summas iuxta ripas, ubi praeceps locus.
Quando autem impetum facientes in nos, uenerit
In lacum ipsos cum armis statim deijciamus.
Sic enim suffocantes in aquis experteis natandi.
Constituemus statim murium occisorum hic tropheum”.
Sic certe loquutus, armis induit uniuersos.
Folijs quidem maluarum tibias suas circumcooperierunt.
Thoraces autem habuerunt uiridibus latis a corijs.
Folia autem caulium in clypeos bene aptauerunt.
Lancea autem acutus iuncus unicuique longus aptatus erat.
Et galeae cocleis subtilibus capita circumcooperiebant.
Circumdantes autem steterunt in ripis altis
Conquassantes lanceas, animo autem plenus erat unusquisque.
Iuppiter autem deos uocans in caelum astriferum,
Et belli multitudinem ostendens, potentesque pugnatores
Multos et magnos et lanceas longas ferentes,
Qualis Centaurorum exercitus procedit et gigantum,
Suauiter ridens interrogabat, qui ranis auxiliatores.
Vel muribus, immortalium et Palladem allocutus est.
„O filia, muribus nunquid auxiliatura ibis?
Etenim tuum templum semper exultant uniuersi mures,
Odore delectati et cibarijs ex sacrificijs”.
Sic certe dixit Saturnius. Hunc autem allocuta est Pallas:
„O pater, non certe unquam ego muribus consumptis
Venirem auxiliatrix, quum mala multa mihi fecerunt,
Coronas destruentes et lucernas causa olei.	
Hoc autem meas ualde momordit mentes, quale fecerunt
Peplum meum corroserunt, quod texui laborans
Ex trama subtili et stamen subtile neui,
Foraminaque fecerunt. At sutor mihi institit,
Exigit a me usuras. Huius gratia irata sum.
Mutuata enim subtextum et non habeo restituere.
Sed neque sic ranis auxiliari non uelim.
Sunt enim neque ipsae mentibus firmae, sed me primum
Ex bello redeuntem, postquam ualde defatigata fui,
Somno indigentem non permiserunt tumultuantes
Neque parum deflectere. Ego autem insomnis iacebam,
Caput dolens, donec clamauit gallus gallinaceus.
Sed age, cessimus dei ijs auxiliari.
Ne utique aliquis uestrum uulneretur telo acuto.
Sunt enim cominus pugnantes etiam si deus contra ueniret.
Omnes autem de caelo delectemur litem uidentes”.
Vt certe dixit, huic autem post paruerunt dei alij.
Omnes simul autem collecti uenerunt in unum locum,
At uenerunt praecones duo, signum belli ferentes.
Et tunc culices magnas tubas habentes,
Vehementer tuba clangebat belli strepitum. Caelitus autem
Iuppiter Saturnius intonuit signum belli mali.
Primus autem alte clamans Hypsiboas Lichenorem uulnerauit lancea
Stantem inter propugnatores per uentrem in medium epar
Concidit autem pronus teneras autem puluerulentas ferit comas
Troglodytes autem post ipsum iaculatus est Pileona,
Infixit autem in pectore solidam lanceam. Hunc autem cadentem
Cepit nigra mors, anima autem ex corpore euolauit.
Seutlaeus autem utique occidit, percutiens cor Embasichytrum.
Artophagus autem Polyphonum per uentrem percussit. 
Cecidit autem supinus, anima autem membris euolauit.
Lymnocharis autem ut uidit pereuntem Polyphonum,
Troglodyten petra molari uulnerauit anticipans,
Collum iuxta medium. Huic autem caligo oculos cooperuit.
Lichenor autem ipsius concuciebat lancea lucida.
Et percussit, neque aberrauit per epar: ut autem intellexit
Crambophagus, ripis profundis incidit fugiens.
Sed neque sic cessauit in aquis, impulit autem ipsum.
Concidit autem, non respirauit. Tingebat autem sanguine lacus
Purpureo. Ipse autem iuxta littus extensus est,
Venis pinguibus incitatus intestinis.
Lymnisius autem in ripis Tyroglyphum spoliauit.
Pternoglyphum autem uidens Calaminthius in timore uenit.
Saltauit autem in lacum fugiens, clypeum iaciens.
Ydrocharis autem occidit Pternophagum regem,
Saxo percutiens per guttur. Cerebrum autem
Ex naribus stillabat. Polluebat autem sanguine terra.
Lichopinax autem occidit irreprehensibilem Borborocoetem,
Lancea impetum faciens. Obscuritas autem oculos cooperuit.
Prassiphagus autem uidens pede traxit Cnissodioctem
In lacu autem suffocauit, tenens manu neruuum.
Psicharpax autem ultus est socijs mortuis.
Et percussit Pelusium per uentrem in medium epar.
Cecidit autem illi ante. Anima autem ad infernum iuit.
Pelobates autem uidens luti manipulum iecit in ipsum.
Et frontem iunxit, et excaecebatur propemodum.
Iratus est autem certe ille capies utique manu forti
Iacentem in campo lapidem ponderosum pondus terrae
Hoc percussit Pelobaten sub genua. Tota autem fracta est
Tibia dextra. Cecidit autem supinus in pulueribus.
Craugasides autem ultus est et rursus ibat in ipsum.
Percussit medium autem ipsum per uentrem, totus autem ei intro
Acutus iuncus ingrediebatur. Humi autem effundebat uniuersa
Intestina, extracta a lancea manu graui.
Sitophagus autem ut uidit in ripis fluminis,
Claudicans ex bello recedebat. Consuebatur autem ualde
Saltauit autem in fossam, ut aufugeret diram perniciem.
Troxartes autem percussit Physignathum in pedis summitate.
Celeriter autem consumptus in lacum saltauit fugiens
Troxartes autem ut uidit adhuc semiuiuum quianam ceciderat
Et illi incurrit rursus occidere desyderans.
Prassaeus autem ut uidit adhuc semiuiuum, quianam ceciderat
Venit per propugnatores et iaculatus est acuto iunco,
Neque fregit scutum. Tenebatur autem ipsius lanceae acies.
Erat autem quidam inter mures iuuenis filius egregius inter alios
Cominus pugnans, charus filius irreprehensibilis Artepibuli,
Princeps ipsum Martem ostendens robustus Meridarpax,
Qui solus inter mures dominabatur pugnando.
Stetit autem iuxta lacum elatus solus ab alijs.
Iactabat autem depopulatum ire ranarum genus iaculatricum
Et certe perfecisset, quum magnum ipsi robur erat,
Nisi statim intellexisset pater hominumque deorumque.
Et tunc pereuntes ranas miseratus fuisset Saturnius.
Mouens autem caput, talem locutus est uocem,
„O Dij, certe magnum opus in oculis uideo.
Non parum me stupefecit Meridarpax per lacum,
Trucidare ranas desyderans. Sed celerrime
Palladem mittamus tumultuosam etiam et Martem,
Qui ipsum arcebunt a pugna robustum quamuis existentem”.
Sic certe locutus Iupiter. Mars autem rendebat sermone.
Neque certe Palladis, o Iupiter, potentia, neque Martis
Poterit ranis auxiliari diram perniciem.
Sed age, omnes eamus auxiliatores, uel tuum iaculatum
Moueatur magnum, quod Titanas sustulit, potens opus,
Quo Titanas occidisti egregios ultra omnes. 
Enceladumque tumultuoseque ligasti et agrestia genera Gigantum”.
Sic certe dixit. Saturnius autem iaculatus est ardens fulmen.
Primum quidem intonuit. Magnum autem commouit caelum.
Sed postea fulmen terribile Iouis telum
Misit inuoluens. Illud autem certe euolauit a manu regis.
Omnes quidem utique terruit iaculatus, ranasque muresque,
Sed neque sic cessauit murium exercitus, sed adhuc amplius
Cupiebat depopulatum ire ranarum genus iaculatricum.
Nisi ab olympo ranas miseratus fuisset Saturnius,
Qui utique tunc ranis auxiliatores illico misit.
Venerunt autem ex improuiso habentes incudes in tergo, ungulis curuis,
Oblique ingredientes, tortuosi, habentes cortices in ore, ostripelles,
Ossei natura, lati humeros, rutilantes in humeris,
Blaesi, neruosis manibus, a pectoribus intuenteis,
Octopedes, bicipites, manibus incapabiles. Illi autem uocant
Cancri. Qui utique murium caudas oribus incidebant 
Etiam pedes et manus. Flectebant autem lanceae.
Quos et timuerunt miseri mures, neque sustinuerunt.
In fugam autem uertebantur. Occidebat autem sol iam
Et belli finis unius diei perfectus est.